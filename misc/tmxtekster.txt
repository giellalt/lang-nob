10 millioner til samisk kultur siden november / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
10 millioner til samisk kultur siden november
Sametingsrådet har til sammen bevilget 21,9 millioner i tilskudd innenfor tradisjonell kunnskap, helse, næring, språk og kunnskap i perioden mellom november 2014 og februar i år.
Omtrent 10 millioner er tildelt feltet kultur, herunder støtte til en rekke CD- og bokutgivelser.
Dette fremkommer i Sametingsrådets rapportering om hva de har gjort siden forrige plenumsmøte i desember.
- Vi har innvilget støtte til hele 18 nye CD-utgivelser.
Blant mottakerne finner vi blant annet velkjent navn som Felgen Orkester og Elin Kåven, men også flere spennende utgivelser innen tradisjonell joik, uttaler sametingsråd Ann-Mari Thomassen.
Det er også gitt støtte til 31 bokutgivelser på nord-, lule- og sørsamisk.
Støtte til UiT
Videre har Finnmarksfakultetet ved Universitetet i Tromsø mottatt støtte til tre ulike prosjekter som tar for seg vold i nære relasjoner, urfolk og sosialt arbeid, samt kartlegging av de livsutfordringer en reindriftsutøver med helseproblemer møter i kontakt med NAV.
Sametingsrådet ønsker å styrke åpenheten rundt Sametingets tilskuddsforvaltning, og vil derfor offentliggjøre bruk av tilskuddsmidler ved hver beretning fra sametingsrådet til Sametingets plenum.
Oversikt over alle tildelinger finnes her
Kontakt:
Sametingsråd Ann-Mari Thomassen, tlf, +47 900 57 123
 
1000 kulturminner registrert mellom Balsfjord og Hammerfest / Artikler / Valgperiode 2009 - 2013 / Arkiv / Forsiden - Sametinget
1000 kulturminner registrert mellom Balsfjord og Hammerfest
Sametinget har funnet boplasser, offerplasser, graver, fangstgroper, reingjerder av stein og flere andre samiske kulturminner langs Balsfjord-Hammerfest-linjen.
Det viser Sametinget s registreringer.
Mange av kulturminnene kan bli ødelagt ved en utbygging.
I forbindelse med Statnetts konsesjonssøknad for ny 420 kV-kraftledning mellom Balsfjord og Hammerfest ble det i 2010 satt i gang et prosjekt i Sametinget for å avklare om og i hvilken grad en eventuell utbygging vil berøre automatisk fredete samiske kulturminner.
Mange kulturminner
Den planlagte linjen går gjennom områder der det har vært lite eller ingen kulturminneregistreringer tidligere.
Sametinget har derfor gjennomført befaringer og registreringer langs linjetraseen i 2010, 2011 og 2012. Det er funnet nærmere 1000 kulturminner som i varierende grav vil bli berørt ødelagt hvis linjen bygges.
-Antall kulturminner er oppsiktsvekkende stort, sier Kjersti Schanche, Sametingets prosjektleder for kulturminneregistreringene.
At kulturminnene ligger på rekke og rad langs linjetraseen er en indikasjon på at det i disse områdene finnes mange flere spor fra fortidig aktivitet og bosetning, og at de har vært viktige samiske bruksområder langt tilbake i tid, sier Schanche.
Hver tredje kulturminne er definert som automatisk fredet ifølge lov.
Resten har enten uavklart vernestatus eller de er fra nyere tid.
Også kulturminner med uavklart vernestatus kan ved nærmere undersøkelse vise seg å være automatisk fredet.
Offerplasser
Av kulturminnetyper kan nevnes ildsteder – hvorav de aller fleste representerer teltboplasser, varder, skyteskjul/bogastiller, reingjerder av stein, hellere og vindskjul, melkegjemmer gravd ned i bakken, steinovner, fangstgroper, graver, gammetufter, tjæremiler (i lavereliggende skogsområder), sieidier og offerplasser.
Flere steder er det registrert steinkonstruksjoner der funksjonen er uviss.
Mange av de registrerte kulturminnene, særlig i høyfjellet, er spor etter reindriftsamiske sesongboplasser eller aktiviteter knyttet til reindrift fra ulik tid.
-Ett av de mer oppsiktsvekkende funnene er en offerplass ved en stor, splittet kampestein, der det var lagt inn en hodeskalle av bjørn i et hulrom under steinen.
Dette funnet ligger på god avstand fra linja, og trues ikke av utbyggingen, sier prosjektleder Kjersti Schanche.
Kan bli ødelagt
Sametinget har påvist flere områder der en utbygging kan skade eller ødelegge kulturminner.
-Vi er nå i en god prosess med Statnett der vi forsøker å fine løsninger på hvordan en evt. utbygging skal berøre færrest mulig kulturminner, sier Schanche.
Dette fordrer bl.a. at utbygger må videreformidle informasjon om kulturminnene og gi klare retningslinjer for hvordan disse skal bevares til alle de som utfører arbeidet i marka.
Men i noen tilfeller vil det være vanskelig å komme utenom en dispensasjonssøknad, som skal fremmes for Riksantikvaren.
I disse tilfellene vil det være aktuelt med nærmere undersøkelser/arkeologiske utgravninger.
Per i dag ligger det an til at dette i det minste vil gjelde for 4 områder, sier Schanche.
For mer informasjon: Prosjektleder Kjersti Schanche 784 74 011
Rapporten er vedlagt.
 
11,1 millioner til samiske formål siden februar / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
11,1 millioner til samiske formål siden februar
Sametingsrådet har i perioden 03.februar til 05.mai innvilget 11,1 millioner til samiske formål.
Et nytt gründerforum i Nord-Salten, samt internasjonalisering av samisk kunst og kultur er noen av tiltakene som har mottatt støtte.
Dette fremkommer i Sametingsrådets rapportering om hva de har gjort siden forrige plenumsmøte i mars.
- Attraktive lokalsamfunn, hvor folk ønsker å bo, trenger engasjerte entreprenører og gode lokale miljøer for næringsutvikling.
Gründerne bak Rággo ønsker å tilrettelegge for nettopp dette i Nord-Salten og prosjektet er etter vår menig svært spennende.
Spesielt viktig er fokuset på ungt entreprenørskap.
Thomassen mener Rággos fokus på ungt entreprenørskap i Nord-Salten kan bli en særskilt styrke for prosjektet, da det kan hjelpe og snu trenden med unge som søker seg til de store byene.
Samisk kunst og kultur ut i verden
Videre har sametingsrådet innvilget støtte til flere prosjekter som tar for seg å promotere samisk kunst og kultur i utlandet.
Samisk Kunstnerråd har mottatt støtte til prosjektet Sámi Contemporary in Berlin, Sámi Teáhtersearvi har mottatt støtte til Sami Performing Arts Festival in NYC og Audioland AS har mottatt støtte til Sami Culture in Cuba.
Oversikt over alle tildelinger finnes her
Sametingsrådets beretning
 
Udir.no - Nivå 8-10
Nivå 8-10
Nivå
1-4
Nivå 1
Nivå 2
Nivå 3
Nivå 4
5-7
Nivå 5
Nivå 6
Nivå 7
8-10
Nivå 8
Nivå 9
Nivå 10
Kompetansemål fra læreplanen på http://www.udir.no/grep
Eksempler på undervisningsopplegg
Undervisningsopplegg: Nivå 8
Undervisningsopplegg: Nivå 9
Undervisningsopplegg: Nivå 10
 
Røyrvik kommune
Røyrvik kommune er en tospråklig kommune hvor utvikling av sørsamisk språk og kultur står sentralt.
Røyrvik kommune har en god skole - kulturskole og barnehage - med ledige plasser!
Vi har også et romslig omso rgsenter.
Røyrvik er ei levende bygd - med et rikt kulturliv.
Her er store muligheter for friluftsliv. inkl. tilrettelagt tilbud i lyslø yper/alpinanlegg, og for jakt.
Røyrvik er innfallsport til Børgefjell nasjonalpark
Ledige stillinger ved Helse- og omsorgsetaten i Røyrvik kommune
Helsestasjon:
Helsesøster 60 % stilling fast.
Røyrv ik Helse- og omsorgssenter:
Sykepleier 100 % fast avdeling, turnus – med arbeid hver 3. helg
Sykepleierstillingen kan deles og evt. kombineres med helsesøsterstilling.
Søknadsfrist 12. desember
Søknad sendes elektronisk,
søknadsskjema finner du på Røyrvik kommunes hjemmeside.
www.royrvik.kommune.no
Ansettelse i henhold til gjeldende lovverk, reglement og tariffavtale med 2 % innskudd i KLP.
Personlig egnethet vil bli vektlagt.
Tiltredelse: Snarest etter avtale
Attester og vitnemål sendes ikke nå men tas med til evt. jobbintervju.
Søkerliste kan bli offentliggjort selv om søker ber om unntak jfr. off.loven § 25.
 
15 millioner kroner til samiske tiltak siden januar / Variert næringsliv / Næringer / Forsiden - Sametinget
15 millioner kroner til samiske tiltak siden januar
Sametingsrådet har til sammen bevilget 15 millioner kroner i tilskudd innenfor helse, kultur, næring og opplæring siden januar 2014.
4,5 millioner kroner er bevilget næringstiltak, mens 4,9 millioner kroner er bevilget ulike kulturtiltak.
– Vi har også 1,2 millioner kroner til ulike tiltak i kommuner som har samarbeidsavtale med Sametinget.
200.000 er gitt Finnmark fylkeskommunes prosjekt med merking og gradering av stier og turløyper i Finnmark.
Jeg vil også trekke fram Bolyst-prosjektet i Karasjok kommune, som har fått 400.000 kroner.
Økt innsats på å utvikle og synliggjøre de samiske distriktenes kvaliteter, er svært viktig, sier sametingsråd Ann-Mari Thomassen.
Andre bevilgninger til kommunale prosjekt er 55.000 kroner til oppstart av samisk museumsaktivitet i Ballangen, og 400.000 kroner til Prosjekt Nordlysattraksjon i Alta kommune.
Størstdelen av tilskuddene, 4,9 millioner kroner, har gått til ulike tiltak innen kultur.
Herunder støtte til samiske forlag, avvikling av 6. februar og andre samiske arrangement, teater, film, Sámi Grand Prix og tiltak til barn og unge.
4,6 millioner kroner er gitt som tilskudd til samiske barnehager og stipender til elever som leser samisk i videregående skole.
– På næringssiden har vi prioritert støtte til oppkjøp av fiskebåter og ulike tiltak for mottaks- og servicet på land for kystfiskeflåten.
Men vi har også bidratt til finansiering av utviklingstiltak for landbruket, reiselivsnæringen og investeringer innen tjenestesektoren, sier Ann-Mari Thomassen.
Sametingsrådet ønsker å styrke åpenheten rundt Sametingets tilskuddsforvaltning, og vil derfor offentliggjøre bruk av tilskuddsmidler ved hver beretning fra sametingsrådet til Sametingets plenum.
Kontakt Sametingsråd Ann-Mari Thomassen, tlf, +47 900 57 123
 
150 000 kroner til Bivdi / Marine næringer / Næringer / Forsiden - Sametinget
150 000 kroner til Bivdi
Sametingsrådet bevilger 150 tusen kroner til Bivdi, sjøsamisk fangst- og fiskeriorganisasjon, til utvikling og organisasjonsbygging.
Bivdi er en fangst- og fiskeriorganisasjon som skal fremme og ivareta sjøsamenes interesser og rettigheter i sjøen.
Organisasjonen ble stiftet i 2005.
Sametingsråd Silje Karine Muotka sier at sjøsamiske fiskere og lokalsamfunn behøver sterke organisasjoner som arbeider for å ivareta samiske rettigheter for den enkelte fisker, lokalsamfunn og for samene som et folk, sier sametingsråd Silje Karine Muotka.
Bivdi skriver i søknaden at organisasjonen vil være en viktig bidragsyter på Sametingets politikkområder hvor sjøsamiske rettigheter i næringsliv og samfunn står i fokus.
Det nye styret har en fått i oppdrag å dra organisasjonen over på en plattform bort fra og bli i stand til å organisere sitt daglige virke for kontinuerlig å kunne levere politikk og høringer i fremme av kultur- og næringsinteresser til sjøsamiske fiskere, fangere og næringskombinasjonsutøvere.
-Sametingsrådet ønsker Bivdi lykke til i jobben for å bli en sterk og tydelig stemme for sjøsamiske interesser, sier sametingsråd Silje Karine Muotka.
For mer informasjon: Sametingsråd Silje Karine Muotka, 984 87 576
 
LEDIG 100 % FAST STILLING
AVDELINGSLEDER KULTUR OG SAMISK SPRÅK
Ledig stilling som avdelingsleder Kultur og samisk språk i Røyrvik kommune.
Avdelingslederen er direkte underlagt rådmannen og inngår i rådmannens ledergruppe.
Arbeidsområde;
* Overordnet ansvar for tjenestene innen kultur, museum, ungdom/ fritid, tro og sørsamisk kultur og språk i kommunen
* Utviklings- og omstillingsarbeid
* Personell-, økonomi- og resultatansvar
* Personalledelse
* Teamarbeid internt og ekstern innenfor tildelt ansvar og ulike nettverk
* Saksbehandling til politiske beslutningsorgan
Ønskede kvalifikasjoner:
* Søkere må ha høyskole- / universitetsutdanning innenfor relevant fagområder
* Ønsket utdanning innen ledelse, økonomi og administrasjon.
* Erfaring fra tjenesteområdet
* Erfaring fra utviklings- og endringsprosesser
* God kunnskap om saksbehandling
* Kreativ
* Personlig egnethet vil bli tillagt stor vekt ved ansettelse.
Vi ønsker en kreativ, positiv person med gode samarbeidsevner.
Det er viktig å være resultatorientert, ha gjennomføringsevne, evne til å tenke helhetlig og strategisk.
God samhandlingsvilje- og evne, samt lojalitet til politiske vedtak og gode kommunikasjonsevner vil være viktige suksesskriterier.
Vi tilbyr:
* Utfordrende arbeid i et bredt og nytt fagmiljø
* Fleksibel arbeidstid
* Lønn etter avtale
Nærmere opplysninger gis av rådmannen, tlf 74 33 63 02/48 04 13 30
Ansettelse i henhold til gjeldende lovverk, reglement og tariffavtale med 2 % innskudd i KLP.
Elektronisk søknad via kommunen hjemmeside eller Nav
Søknadsfrist: 29.
Attester og vitnemål sendes ikke nå men tas med til evt. jobbintervju.
Søkerliste kan bli offentliggjort selv om søker ber om unntak jfr. off.loven § 25.
 
300 000 kr til å utrede samisk hus i Røros / Arenaer for samisk kulturutøvelse / Kulturliv / Forsiden - Sametinget
300 000 kr til å utrede samisk hus i Røros
Sametingsrådet bevilger 300 tusen kroner til å Aajege - samisk språk- og kompetansesenter for å utrede muligheten for å etablere et samisk hus i Røros regionen.
Tidlig på 1970-tallet startet arbeidet med å etablere et samisk kultursenter på Røros.
Det samiske miljøet i området ønsket å etablere en arena for samene i regionen.
Arbeidet ble drevet av det samiske miljøet i området.
I 1996 ble det oppnevnt et nytt utvalg til formål å opprette en stiftelse med medlemmer fra samtlige lokale samiske organisasjoner i det Rørossamiske området.
Etter dette blir arbeidet med etablering av eget hus til sørsamisk kultursenter på Røros lagt ned, og innsatsen blir i stede tiltaksrettet.
Et direkte resultat at den videre innsatsen ble etableringen av «Raasten rastah – Sørsamisk kulturfestival som ble etablert i 2002. Festivalen har som hovedmål å skape en kulturell og sosial møteplass for samer på norsk og svensk side i den sørligste sørsamiske regionen.
-Røros er et viktig kraftsenter i den sørsamiske kulturen.
Det er derfor viktig å videreutvikle og styrke den samiske infrastrukturen som er etablert gjennom å samle kompetansen under et tak, samt gi rom for en større arena for gjennomføring av aktiviteter og tiltak, sier sametingsråd Thomas Åhren.
Sametinget samfinansierer prosjektet sammen med fylket og kommuner, sier sametingsråd Ann-Mari Thomassen.
Det skal opprettes en styringsgruppe for prosjektet bestående av personer fra Røros kommune, Sør-Trøndelag og Hedemark Saemiej Saervie og Aajege.
Aajege skal være prosjekteier, og skal lede prosjektet.
Sametingsrådene Ann-Mari Thomassen og Thomas Åhren sier at samiske møteplasser er viktige for å styrke og synliggjøre samiske språk og kultur, og derfor bevilger sametingsrådet penger til å utrede muligheten til å etablere et samisk hus i Røros.
Mer informasjon:
Sametingsråd Ann-Mari Thomassen, 900 57 123
Sametingsråd Thomas Åhren, 908 39 663
 
3 Sysselsetting i STN-området
Gunnar Claus, Seksjon for arbeidsmarkedsstatistikk, Statistisk sentralbyrå, Oslo
Sammendrag
Den registerbaserte sysselsettingsstatistikken fra 4. kvartal 2012 viser at sysselsettingen i STN-områdene fordeler seg annerledes enn sysselsettingen ellers i landet.
Vi har her forsøkt å vise særtrekk i STN-området ved å fordele sysselsetting etter næring, kjønn, alder, utdanning og ulike andre kriterier.
Hovedtrekkene er at sysselsettingsprosenten i STN-området er lavere enn landsgjennomsnittet, men varierer.
Den lå over landsgjennomsnittet for eldre personer i STN-området, og markant lavere for yngre grupper i befolkningen.
Det var en høyere andel i STN-området som jobbet i primærnæringene, og andelen med høyere utdanning var lavere enn landsgjennomsnittet.
I STN-området var andelen sysselsatte med høyere utdanning omtrent dobbelt så høy blant kvinner som blant menn.
Fordelt på de ulike områdene innenfor Norge nord for Saltfjellet ser man at det var store variasjoner i de ulike variablene, og STN-delområdene viser ikke like entydige tendenser.
3.1 STN-området
Denne artikkelen omhandler litt av grunnlaget som finnes av sysselsettingsstatistikk for ulike geografiske områder.
Bosatte og sysselsatte personer i alderen 15–74 år i virkeområdet for Sametingets tilskuddsordninger til næringslivet (STN) er det geografiske området vi skal se nærmere på.
STN-området omfatter lokalsamfunn som vurderes som betydningsfulle for å bevare og videreutvikle samisk kultur og næringsliv, og Sametinget disponerer særskilte virkemidler for disse områdene.
Området har fra og med 1.1.2012 omfattet 21 hele kommuner og deler av 10 kommuner nord for Saltfjellet.
STN-området utgjør nesten 60 prosent av Norges areal nord for Saltfjellet og litt over 14 prosent av befolkningen i det samme området.
En omfattende presentasjon av STN-området med kart, tabeller, endringer over tid, hvilke kommuner og områder som er med, og mye annet finnes i SSB-publikasjonen 2014/1 «Samisk statistikk 2014».
I tabeller og figurer vil STN-området bli sammenlignet med to andre områder.
Det ene er et område som skal representere lignende bosetning.
Det omfatter alle områder nord for Saltfjellet, men ikke STN-området, og heller ikke de fire folkerike kommunene Tromsø, Bodø, Harstad og Alta.
Det andre sammenligningsområdet er «hele landet».
Dette området inkluderer STN-området og «nord for Saltfjellet» -området.
Norge nord for Saltfjellet deles inn i ti geografiske områder fordelt på de tre nordligste fylkene.
Seks av disse er STN-områder.
Fordelt fylkesvis er det fem områder i Finnmark (tre STN-områder), tre i Troms (to STN-områder) og to i Nordland (ett STN-område).
3.2 Sysselsetting
Tabell 3.1 viser noen generelle trekk ved sysselsettingen i de ulike områdene.
Kort kan man si at STN-området samlet hadde lavere sysselsettingsprosent, litt lavere sysselsetting blant kvinner, flere sysselsatte innen primærnæringene, færre med universitet/høyskole, færre pendlere, færre innvandrere, og at de sysselsatte var litt eldre sammenlignet med landet sett under ett.
STN-området samlet målt mot øvrige områder nord for Saltfjellet viste de samme tendensene, med unntak av pendlerandelen.
Andelen som var sysselsatt i STN-området, er lavere enn i Norge sett under ett, og også lavere enn sammenligningsområdet nord for Saltfjellet i 2012. Dette gjelder også når vi sammenligner kvinner og menn hver for seg.
Ser vi på de enkelte delområdene innenfor STNområdet, varierte det ganske mye.
For eksempel var sysselsettingsprosenten blant kvinner i STN-området i nordre Nordland 57,7 prosent, noe som var åtte prosentpoeng lavere enn sysselsettingsprosenten for Norge sett under ett.
Kvinner i STN-området i indre Finnmark, derimot, hadde en sysselsettingsprosent på 67,6. Dette var nesten to prosentpoeng høyere enn landstallet.
Indre Finnmark var også det eneste av de viste områdene der kvinner hadde høyere sysselsettingsprosent enn menn i 2012.
Differansene i sysselsettingsprosentene mellom de tre områdene var relativt stabile i perioden 2002 til 2012.
Verdien for STN-området samlet har ligget cirka fem prosentpoeng under landstallet i denne tiårsperioden.
Dette kan tyde på at hendelser som påvirker den nasjonale sysselsettingen, også ser ut til å slå ut tilsvarende i STN-området.
3.3 Sysselsetting – næringsfordeling og gjennomsnittsalder
Sysselsettingen i Norge har økt med tre prosent fra 2008 til 2012. I samme periode har Norges befolkning økt mer.
For STN-området har ikke antall bosatte personer endret seg nevneverdig i samme periode, men antall sysselsatte personer har gått ned med to prosent.
Primærnæringene
Sysselsettingen i jordbruk og fiske utgjorde omkring 10 prosent av de sysselsatte i STN- området i 2012, og for landet samlet utgjorde disse næringene noe over to prosent.
Primærnæringenes andel har sunket fra 2008 til 2012 både for STN-området og landet som helhet.
Offentlig administrasjon
Prosentandelen av de sysselsatte som i 2012 jobbet innen offentlig administrasjon, var høyere i STN-området enn i landet som helhet.
Fra 2008 til 2012 har antall sysselsatte innen offentlig administrasjon økt både i STN-området (6 prosent) og landet som helhet (12 prosent).
Det samme gjelder to andre næringer der det offentlige er en betydelig arbeidsgiver: undervisning og helse/omsorg.
Offentlig  ansatte  utgjør  en  høyere  prosentandel  av  de sysselsatte i STN-området, og det er lavere vekst i antall sysselsatte i STN-området enn for landet som helhet.
Industri og fiske/fangst/fiskeoppdrett
Tabell 3.3 viser at STN-området hadde en oppgang i sysselsettingen i industrien.
Denne oppgangen skyldes sannsynligvis endret definisjon av de ansatte innen «slakting av fisk».
Før 2012 var disse plassert under «Fiske, fangst og fiskeoppdrett» (eller mer presist «produksjon av matfisk, bløtdyr, krepsdyr og pigghuder i hav- og kystbasert akvakultur», næringskode 03.211).
Fra og med 2012 er sysselsatte innen «slakting av fisk» flyttet til industri, innenfor undergruppen «slakting, bearbeiding og konservering av fisk og fiskevarer ellers» (næringskode 10.209).
Denne definisjonsendringen gjør det vanskelig å tolke endringstallene.
Sysselsattes alder
Gjennomsnittsalderen for sysselsatte i STN-området i 2012 var 43,4 år.
Det er nesten to år høyere enn landsgjennomsnittet.
Gjennomsnittsalderen i STN-området var høyest for sysselsatte innen fiske, fangst og fiskeoppdrett, og lavest innen detaljhandelen.
I disse to næringene var gjennomsnittsalderen henholdsvis 46,5 og 35,8 år.
Innen jordbruk var gjennomsnittsalderen lavere i STN-området enn i de to andre geografiske områdene.
I denne næringen var gjennomsnittsalderen 46,2 år, noe som var 1,6 år lavere enn landsgjennomsnittet.
For nesten alle næringer har gjennomsnittsalderen økt fra 2008 til 2012. Dette gjelder for alle de tre geografiske områdene.
Unntaket er fiske, fangst og fiskeoppdrett og delvis offentlig administrasjon og forsvar, der gjennomsnittsalderen har gått ned med noen måneder.
Pensjonsreformen som ble innført fra 1. januar 2011, har blant annet som formål å stimulere folk til å stå lenger i arbeid, og kan være en viktig årsak til at gjennomsnittsalderen har gått opp.
Bedre helse, høyere utdanning og økt kvinneandel har også på ulike måter påvirket gjennomsnittsalderen blant de sysselsatte.
Figur 3.2 viser andelen sysselsatte personer fordelt på femårige alderstrinn for de tre geografiske områdene i 2012. Den viser for eksempel at 7,7 prosent av de sysselsatte i STNområdet var i alderen 30–34 år.
For landet samlet sett var 10,5 prosent av de sysselsatte i alderen 30–34 år.
Hovedtrekkene i figuren viser at STN/Norge nord for Saltfjellet hadde høyere andel av de sysselsatte i den yngste aldersgruppen (15–19 år) og de eldste aldersgruppene (over 45 år).
I aldersgruppen 20–44 år lå andelene i hovedsak under tilsvarende andeler for Norge samlet sett.
STN-området skiller seg ut med at de hadde lavest andel av de sysselsatte i de to aldersgruppene fra 25–34 år, og høyest andel sysselsatte i de tre aldersgruppene over 55 år, sammenlignet med de to andre områdene.
3.4 Sysselsetting og utdanning
Utdanningsnivået hos sysselsatte varierer i de tre geografiske områdene.
Andelen av de sysselsatte i Norge som hadde universitets-/høyskoleutdanning, var 36 prosent for fjerde kvartal 2012. I STN-området var tilsvarende andel 25 prosent.
Andelen som hadde videregående skole som høyeste utdanning, var relativt lik i de tre områdene, og lå på 42 til 45 prosent, der øvrige områder nord for Saltfjellet hadde den høyeste andelen.
Figur 3.3 viser samlet andel kvinner og menn med høyere utdanning, og hvordan disse fordeler seg etter aldersgrupper.
Den røde heltrukne linjen viser hvordan de 4 327 kvinnene i STN-området med høyere utdanning i tabell 3.5 fordeler seg etter alder.
Ut fra figuren kan vi se at litt over 14 prosent av kvinnene med høyere utdanning i STN-området var i alderen 35– 39 år.
Tilsvarende var det bare litt over 10 prosent av mennene med høyere utdanning som var i samme aldersgruppe.
I figuren ser vi videre at i de eldre aldersgruppene er fordelingen motsatt.
Nesten 12 prosent av mennene i STN-området med høyere utdanning var i alderen 60 til 64 år.
Tilsvarende for kvinner var litt over seks prosent.
Generelt ser vi at kvinner med høyere utdanning hadde høyere andeler i unge aldersgrupper enn tilsvarende for menn.
For landet sett under ett var det tilsvarende tendenser, men forskjellen mellom kjønnene var mindre.
3.5 Om statistikkgrunnlaget
Grunnlaget for tabeller og figurer er Statistisk sentralbyrås registerbaserte sysselsettingsstatistikk for 4. kvartal det enkelte år.
Populasjonen omfatter bosatte personer 15–74 år som har utført arbeid av minst én times varighet i referanseuken, eller som var midlertidig fraværende fra slikt arbeid.
Denne statistikken er basert på flere ulike registre med ulik presisjon.
For personer i små jobber, frilansere, ordførere, en del næringsdrivende og noen andre grupper kan tallene være litt upresise.
Om og hvordan dette slår ut i forhold til tabeller og figurer i denne artikkelen, er ikke undersøkt.
Mer statistikk om sysselsatte, og mer om datagrunnlaget finnes på ssb.no/regsys.
Opplysninger om STN-området og annet som ikke er hentet fra sysselsettingsstatistikken, er i hovedsak hentet fra ssb.no/befolkning/statistikker/samisk.
Definisjon av høyere utdanning
Universitets-/høyskoleutdannelse, lavere nivå – Alle som har fullført en universitets- og høgskoleutdannelse av en varighet på inntil fire år fram til 1997/98.
– Alle som har fullført 120 studiepoeng eller mer i universitets- og høgskolesystemet fra og med 1998/99, men som ikke har fullført en høyere gradsutdannelse.
Universitets-/høyskoleutdannelse, høyere nivå – Alle som har fullført en universitets- og høyskoleutdannelse på mer enn fire år.
– Alle som har fullført en forskerutdannelse uansett periode.
Mer utdanningsstatistikk og definisjoner knyttet til utdanningsstatistikk finnes på www.ssb.no/utdanning/statistikker/utniv/aar/.
3.6 Flere tilnærminger basert på sysselsettingsstatistikken
I denne artikkelen er det valgt figurer og tabeller for å belyse noen få utvalgte temaer ved hjelp av SSBs sysselsettingsstatistikk.
Underveis har mange ideer blitt lagt til side.
De omtalte temaene kan beskrives grundigere ved å ta med flere dimensjoner, som yrke, arbeidstid, utdanningstype, antall ansatte hos arbeidsgiver, sivilstatus osv. For å danne seg et mer omfattende bilde av utviklingen av sysselsettingen i STN-området kan man også gå videre på noen av områdene nevnt nedenfor.
Analyser av enkeltnæringer Finnes det næringer som går bra i STN-området?
Hvor er disse?
Er det næringer som forsvinner?
Hvor blir det av de sysselsatte?
Enkeltnæringer/områder som er satsningsområder Er det næringer/områder som har fått særskilt støtte/oppfølging?
Hvordan har det gått med disse?
Øker sysselsettingen?
Man kan se på utviklingen i sysselsettingen i enkeltnæringen over tid fordelt på ulike geografiske områder.
Sysselsetting innen offentlig sektor Hvor stor er offentlig sektor?
Har andelen endret seg?
Hvem jobber der?
Hvordan er utviklingen i antall arbeidsplasser i STN-området?
Denne artikkelen viser sysselsatte personer som er bosatt i STN-området.
Men det sier ikke noe om hvor de jobber.
Det er mulig å fordele alle jobber (inkludert bijobb og personer på korttidsoppdrag) etter arbeidssted og å se på pendling til/fra STN-området.
Sysselsetting og utdanning Man kan se på utdanningsnivå i ulike næringer.
Hva er alder ved fullført utdanning, antall som tar videreutdanning som voksen?
Sammenhengen mellom utdanning og jobb, sysselsettingsandeler fordelt etter utdanning er også interessant.
Status til de ikke-sysselsatte Hvem er de?
Er de under utdanning?
Er de sesongarbeidere (disse kommer stort sett ikke med i statistikken)?
Arbeidsledige?
Folk i jobb som flytter Hvor blir de av, hvem er de?
Flytter de til andre STN-områder?
Flytter de til byene i nord?
Eller i sør?
Flytter kvinnene?
Flytter menn?
Flytter de som har høy/lav utdanning?
Sysselsatte personer i STN-området, hvor kommer de fra?
Hvor bodde de da de gikk på ungdomsskolen.
Er det noen næringer som har høy andel sysselsatte som kommer fra nærområdet?
Er det ulike utdanningsnivå avhengig av oppvekststed?
Personer på korttidsopphold i landet Øker andelen i STN-området?
Er det ulike andeler i ulike STN-områder?
I hvilke næringer er de sysselsatt?
Flere jobber, deltidsarbeid?
Er dette mer utbredt i STN-området enn i andre områder?
 
3 Teater og scenekunst som aktører i identitets- og nasjonsbygging
Ada Einmo Jürgensen, frilans koreograf, sceneinstruktør, og pedagog
Sammendrag: Scenekunst er en av grunnsteinene i nasjons- og identitetsbygging hos alle verdens folk og nasjoner.
Her er det tatt eksempler og sammenligninger fra norsk nasjons- og identitetsbygging i en norsk postkolonialistisk tid, sammenlignet med den samiske situasjonen på norsk side av Sàpmi fra 1970-tallet.
Her er det kun de samiske teaterinstitusjonene som er faste på Sametingets budsjett, som er med.
Deres situasjon, økonomi, rekkevidde og ståsted er diskutert gjennom statistikk fra teatrene og Sametingets bevilginger.
Til slutt legges det fram noen forslag til tankesett og handling vedrørende framtiden for samisk scenekunst, rettet til nasjonalstaten Norge og Sametinget i Norge.
3.1 Teater, musikk, kunst, kunstnere og kultur i norsk identitets-
Etter 400 år i union/koloni med Danmark var det grunnleggende for staten Norge å finne sin egen identitet som norsk.
Et eget teater ble straks en viktig kampsak, og med Ibsen, Bjørnson, mfl. i spissen ble det første norske teatret, Den Nasjonale Scene i Bergen, startet i 1876. Den sørnorske bonden ble da valgt som den «typisk» norske, i tillegg til det urbane borgerskapet.
Det ekskluderte mesteparten av befolkningen i landet.
Det ble fra samme tid stifta flere bondeungdomslag som også hadde teateroppsetninger som en viktig del av sitt arbeid i selvidentifisering og selvfølelse for den norske bonden.
På 1900- tallet vokste arbeiderrørsla, og også her ble teateroppsetninger brukt både didaktisk og politisk.
Eksempler på personer som var aktive i revitaliseringen/rekonstruksjonen av norsk kultur i Sør- og Vest-Norge, er Hulda Garborg, Ivar Aasen, Henrik Ibsen og Bjørnstjerne Bjørnson. Hulda Garborg (1862–1934) gjenopplivet norsk folkedans og festbunader, og hun var med å stiftet Det Norske Teatret.
Ivar Aasen (1813–1896) var språkforsker og dikter, og opphavsmann til nynorsk som skriftspråk.
Henrik Ibsen og Bjørnstjerne Bjørnson var sterke medaktører for etablering av Norges første nasjonale teater, Den Nationale Scene i Bergen i 1876.
Samtidig ble den virkelig store kolonialiseringen av Sápmi intensivert – den store fornorskingsprosessen: «Glem alt og bli som oss.
» Dette har ennå ikke helt sluppet taket.
Mye er tapt, og klokka er snart tolv på flere områder – ikke minst språklig og kulturelt.
3.1.1 Regionteatre og avkolonialisering
På 1970–1980-tallet ble regionteatre opprettet i Norge.
Nå skulle regionene selv fortelle historiene om seg selv, på egen dialekt.
I Nord-Norge skulle vi utfylle begrepet om nordnorsk identitet og starte den mentale avkolonialiseringen av Nord-Norge, ved selv å fortelle historiene om oss selv, i nordnorsk språkdrakt.
3.1.2 Kolonisering av Sápmi
Sápmi ble kolonisert av nasjoner med helt andre språklige, kulturelle og religiøse tradisjoner.
Fornorsking av samer er resultatet av det kulturpresset og den aktive norske assimileringspolitikken som det samiske folk, med sin kultur og levesett, opplevde fra den norske staten og majoritetssamfunnet i Norge fra tidlig på 1700-tallet og fram til moderne tid, gjennom kirke, skole og andre virkemidler.
Mer snevert brukes begrepet «fornorsking» om den aktive assimileringspolitikken som ble vedtatt fra 1851 og gjennomført på ulike samfunnsområder fram til 1980-årene.
3.2 Teater, musikk, kunst, kunstnere og kultur i samisk nasjons- og identitetsbygging
Også for det samiske folket er det sceniske uttrykket en viktig del av hvordan vi definerer oss og forteller historiene om oss selv.
Teateret utgjør rammeverket for utviklingen av ny og kritisk litteratur og dramatikk.
Den samiske scenen er en viktig del av den offentlige samtalen, både innad i det samiske samfunnet, men i like stor grad som en del av den norske offentligheten.
(Sametingspresident Aili Keskitalo – i kronikk av 29. mai 2014)
I Sápmi har vi nå tre offentlige samiske teatre, Beaivváš Sámi Teáhter stiftet i 1981, (Nå Sámi Nationala Teahter Beaivvas) Åarjelhsaemien Teatere stiftet i 1986, og Giron Sámi Teáhter (GST) stiftet i 1992. Sistnevnte ligger i svensk del av Sápmi.
Alle er stiftet i kjølvannet av politisk kamp og identitetsoppvakning.
Jeg utdyper her litt mer om de samiske teatrene på norsk side.
3.2.1 Åarjelhsaemien Teatere / Sydsamisk Teater (ÅST)
Åarjelhsaemien Teatere / Sydsamisk Teater ble startet av amatører fra svensk og norsk side i 1985. Det første stykket, Boengeste / Opp av lomma, var satt sammen av egne fortellinger som var overlevert i tradisjon, samt dikt av Gustav Kappfjell.
Utøvere var Gustav Kappfjell, Jåvva Barruk, Sigrid/Sagka Stångberg, Paul Vesterfjell og Anna Jacobsen (f. Kappfjell). Sistnevnte i samarbeid med Sagka Stångberg fra svensk side var styreledere gjennom mange år, og pådrivere for teatrets fødsel og eksistens.
Teatret arbeidet som prosjektteater uten noen fast offentlige tilskudd til 2002. Fra 2002 til 2012 hadde teatret, under ledelse av Ada Einmo Jürgensen, prosjektbaserte driftstilskudd.
Beaivváš ble etablert i 1981 som ei fri teatergruppe.
Gruppas første forestilling var Min duoddarat / Våre vidder, som var en musikalsk satire over begivenheter rundt Alta-kampen.
Stykket hadde manus av journalist og forfatter Ailo Gaup (1944–2014) og ble satt opp i samarbeid med regissør Knut Walle.
Andre sentrale aktører i opprettelse av teatergruppen var Svein Birger Olsen, Sverre Hjelseth og Ingor Ánte Áilu Gaup.
Fra 1987 fikk Beaivváš statsstøtte i en prøveperiode, og fra 1990 fast statsstøtte.
Statsstøtten ble i 2002 overført til Sametinget, som fra da av forvalter Beaivváš sine faste tilskudd i samarbeid med vertskapskommunen Kautokeino.
3.2.2.1 Samisk pioner
Vi hadde på 1970–1980-tallet ennå ingen profesjonelle samiske scenekunstnere, unntatt Nils Utsi, som var den første samen som var utdannet ved Statens teaterhøgskole (nå Kunsthøgskolen i Oslo) i 1964–1967. I dag har Sápmi et mangfold av profesjonelle fast ansatte og frie scenekunstnere innenfor alle sjangere.
Stort sett alle har vestlig utdanning, da det ikke finnes samisk scenekunstutdanning.
Mange har i tillegg gjort scenekunststudier i kulturer som det er naturlig å sammenligne oss med.
3.2.3 Teater versus scenekunst
Det er etter hvert blitt vanlig å bruke begrepet scenekunst for utøvende teatervirksomhet.
Teater er institusjonene, scenekunst er det som framføres i og av teatrene, og av frie scenekunstnere og scenekunstgrupper.
Scenekunst er en fellesbetegnelse på flere kunstarter og har mange ulike finansieringsformer.
Scenekunst er fysisk eller visuell utførelse i kunstnerisk form, gjerne på en scene.
Sentralt for begrepet scenekunst er sjangeroverskridelse og tverrfaglighet i kunstprosessen.
Scenekunst kan være i form av teater, dans, opera, ballett, musikk, sirkus eller annen kunst på en scene.
Samisk scenekunst er veldig nytt sett i global, norsk og samisk sammenheng.
Vi har ingen lang litterær tradisjon.
Våre fortellinger og joiken er ikke performative i seg selv, men utviklet i kontekst i sosialt samvær, som gjerne ikke besto av flere enn familien/slekta.
Vi har heller ingen sterke offentlige ritualer som er overført i tradisjon som mange andre, også arktiske urfolk har.
Den samiske dansen er det få eller ingen spor etter.
Kort sagt, vi må utvikle vår scenekunst fra bunnen av.
Samiske scenekunstnere har gjort og gjør fortsatt et stort og grunnleggende pionérarbeid i utvikling, bruk og formidling av vår rike kultur og kulturelle uttrykk i et samtidig scenisk uttrykk.
Med teatre i denne sammenhengen menes samiske teatre i Norge som på ulike måter har fast finansiering fra Sametinget i Norge.
Dette er de profesjonelle teatrene: Beaivváš Sámi Našunálateáhter (BST) og Åarjelhsaemien Teatere (ÅST).
Tana kulturskole driver Sámi Mánáid Teáhter (TMT).
Barne- og ungdomsteater er også fast inne på Sametingets budsjett.
Sistnevnte har ikke den type statistikk og de samme søknadsmuligheter som de profesjonelle teatrene, og vil ikke inngå i det senere tabellmaterialet unntatt for forestillingen under Tråante 2017.
3.2.4 Hva og hvem består teatret av – hvem arbeider i teatret?
Innenfor scenekunst bruker vi to hovedbegreper om kunstnere.
 Utøvende kunstnere: musikere, dansere, sangere og skuespillere
 Skapende kunstnere: manusforfattere, komponister, koreografer, regissører, kostymedesignere, scenografer, lyddesignere.
For å skape en ferdig forestilling har vi i tillegg behov for:
Teknisk og annet personell som: snekkere, malere, rekvisitører, syere, lys- og lydteknikere, sminkører, inspisienter, tekniske scenearbeidere.
Administrativt personell: produksjonsteam som står for salg-/markedsføring, produksjonsplanlegging og ledelse, turnéplanlegging og gjennomføring, kontraktinngåelse, transport- og hotellbestillinger, økonomi, regnskap, rapporter.
I Sápmi har vi nå et stort, profesjonelt felt av alle kategorier scenekunstnere og scenearbeidere som består av i all hovedsak frilansere.
Disse arbeider i egne produksjoner og prosjekter, med frie scenekunstgrupper, og engasjeres pr. produksjon av institusjonsteatre.
3.2.5 Hva er en teaterproduksjon?
En teaterproduksjon kan være alt fra en enkel monolog til en større forestilling med mange aktører.
Teatrene har ofte en produksjon hvert år som regnes som årets «hovedproduksjon».
Det betyr ikke nødvendigvis at den involverer så mange utøvere.
ÅST og Nord-Trøndelag Teater (NTT) sin hovedproduksjon i 2012, forestillingen Elsa Laula, har for eksempel kun en skuespiller på scenen, men her gikk teatrene inn med store ressurser til research og innsamling av bakgrunnsmateriale for utvikling og ferdigstilling av manus, samt til nykomponert musikk.
Setter man opp en klassiker av for eksempel Ibsen, så er jo manus ferdigskrevet, og det kan brukes lite eller mye ressurser på å lage den sceniske produksjonen, alt etter hvilke kunstneriske valg teatersjefen ønsker å ta.
Disse beslutningene har både indre og ytre rammer.
Indre rammer er hvilket kunstnerisk personell med hvilken kompetanse man har til rådighet på alle plan.
Ytre rammer er så som økonomi, hvilke spillesteder man skal besøke, med hvilke størrelser på scener, tekniske muligheter på turné, m.m 3.3 Tråante 2017 – en politisk, kunstnerisk og kulturell manifestasjon av Sápmi
Gjennom uka 6.–11. februar 2017 ble 100-årsjubileet for samenes første landsmøte markert i Tråante (Trondheim).
Der var utrolig mange konserter, utstillinger, filmframvisninger, performancer og teaterforestillinger.
Det er ikke utarbeidet tall for antall arrangement, antall utøvere og skapere, eller antall publikum ennå.
I tillegg kommer eksponeringen via TV- og annen mediedekning, hvor det heller ikke er gjort målinger ennå.
Men også uten eksakte tall i ryggen kan man trygt si at det var en massiv manifestasjon av det samiske og samisk kultur som en av bærebjelkene i nasjonen Norge.
Av programmet for uka er det tydelig at det er sterke politiske uttrykk og tema som framføres scenisk, musikalsk, billedlig og i film (Sameblod v/Amanda Kernell).
Kunstnerne i alle kategorier, herunder teatrene, definerer sterkt sitt samfunnsoppdrag ved å være fyrtårn for synliggjøring av samisk gjenerobring av tapt historie, taus historie, for ståsted i nåtiden, og muligheter for framtiden.
Vi kommer her inn på termen politisk kunst, men det skal ikke debatteres her.
For mer om Tråante 2017, se:
http://www.
tråante2017.
no/aktiviteter/jubileumsuken/ I jubileumsuka var det flere samiske teater- og performanceforestillinger.
Blant annet var også Giron Sámi Teáhter (svensk side av Sápmi) der med sin forestilling CO2lonialNATION.
Da denne artikkelen skal begrense seg til tall for samiske teatre på norsk side som har grunnfinansiering fra Sametinget i Norge, tar jeg her eksempel fra ÅST og BST sine tall for Tråante 2017. Det er et i tid nært eksempel for å synliggjøre kompleksiteten i og konglomeratene av samarbeidspartnere og eksterne finansieringer som er nødvendige for å produsere og gjennomføre sceniske produksjoner for de samiske teatrene.
3.3.3 Hva viser disse eksemplene?
Først og fremst viser de at kunstnerne og teatrene tar sitt samfunnsoppdrag på alvor.
Det er de skapende kunstnerne – manusforfattere, filmskapere, komponister, koreografer – som selv tar opp viktige temaer i samisk historie og kultur. Gjennom iscenesettelsen sammen med de utøvende kunstnere skaper de det sceniske uttrykket som gir oss formidlingen.
I tillegg er det teatersjefene som kunstneriske ledere som initierer og tar avgjørelsene, og som med sine administrasjoner arbeider for å skaffe ressurser til dette kunstneriske arbeidet og formidlingen.
Eksemplene ovenfor er ikke spesielle for Tråante 2017. Å arbeide på denne måten for å skaffe samarbeidspartnere, eksterne midler og sponsorer er teatrenes hverdag.
Spesielt gjelder det for ÅST, som er fast inne på Sametingets budsjett, men kun med grunnfinansiering.
Teatret må drive det meste av sin forestillingsproduksjon og turnéer på prosjektbasis.
Det vil si at det må søke eksterne midler for produksjon, deretter eksterne midler for turné.
Det er ressurskrevende.
I tillegg kommer arbeidet med å skaffe eksterne samarbeidspartnere.
BST har produksjons- og turnémidler innbakt i sine direkte tilskudd.
BST regnes som en fast institusjon og har da heller ikke de muligheter til å søke offentlige frie scenekunstmidler som ÅST.
BST kan søke offentlige frie scenekunstmidler til helt spesielle prosjekter, som Tråante2017.
Tabellen overfor viser at teatrene bruker store administrative ressurser på å søke midler til kunstneriske produksjoner, søke samarbeidspartnere og forhandle avtaler.
Det som ikke er målt, er alle søknader som får avslag, alle avtaler som ikke kommer i mål, og hva disse koster av ressurser for teatrene å arbeide med.
3.3.4 Teatrene og eksternt personell
Bruk av eksternt kunstnerisk og teknisk personell regnes ofte som en fordel avteatrene.
Med dette bindes det ikke opp faste driftsmidler på lønnskostnader for personell.
Har man for eksempel ti fast ansatte skuespillere, så har også teatersjefen ansvar for at de til enhver tid er sysselsatt.
Enhver scenekunstner kan ikke passe inn i alle sceneroller, og repertoaret må da legges mye i forhold til hvilket ensemble man rår over.
Det vanlige er at man har en mindre fast stab av skuespillere og supplerer med eksterne etter kunstnerisk behov.
Beaivvas har i dag, 2017, 3 fast ansatte skuespillere, Åarjelhsaemien Teatere ingen.
Det gir større kunstnerisk frihet i valg av repertoar og kunstneriske uttrykk for teatret og teatersjefen som kunstnerisk leder at man kan hente inn utøvere fra ulike scenekunstgrener etter behov.
Men det er diskusjoner gjennom fagforeningene om teatrene ikke burde ha flere faste stillinger, ikke minst av hensyn til scenekunstnere som ønsker forutsigbarhet i sitt yrkesliv.
Samtidig er det også flere scenekunstnere som foretrekker å engasjeres av ulike teatre og prosjekter for å utvikle sine kunstneriske uttrykk og ikke bli stående «fast» i et lite ensemble.
3.4 Teatrenes organisering og oppdrag i 2017
3.4.1 Åarjelhsaemien Teatere
Åarjelhsaemien Teatere er et prosjektteater for det sørsamiske området i Norge.
Det turnerer også på svensk side, i hele Sápmi og på festivaler/arrangment utenfor kjerneområdene.
Formål § 3 i vedtektene: Teateret skal arbeide for å fremme og utvikle sørsamisk scenekunst, sørsamisk språk og kultur skal stå sentralt i arbeidet.
I tillegg er Sør-Trøndelag fylkeskommune inne med fast årlig tilskudd etter søknad.
Faste tilskudd skal dekke administrasjon og prosjektplanlegging.
Det må søkes både til produksjon og turné for alle forestillinger.
Teatret kan søke på frie scenekunstmidler fra både Sametinget, Norsk kulturråd, fylker og andre på samme premisser som frie scenekunstnere, enkeltkunstnere og grupper.
Lokalisering: Åarjelhsaemien Teatere er samlokalisert med Nordland Teater, Mo i Rana og betaler husleie til dem.
Beaivváš Sámi Našunalateáhter er et nasjonalt samisk teater for hele Sápmi i Norge.
Det turnerer også i resten av Sápmi: Sverige og Finland, og også i Russland, samt gjestespill nasjonalt og internasjonalt.
Sámi Našunálateáhter Beaivváš har som formål å drive og fremme teatervirksomhet på samisk språk og å formidle samisk kultur gjennom teaterarbeid og lignende virksomhet.
Teateret skal arbeide innen de samiske områdene i Norge.
Teateret skal også kunne gi forestillinger andre steder i landet og i de samiske områdene i Norden samt ellers i utlandet, dersom det er budsjettmessig dekning for det.
Lokalisering: Sámi Našunálateáhter Beaivváš holder til i Kautokeino kulturhus.
Lokalet er nedslitt og har vært stengt av Arbeidstilsynet.
Teatret har i flere år arbeidet for eget bygg, og planene er i 2017 klare.
Det er en politisk avgjørelse på regjeringsnivå som må til for å iverksette dette arbeidet.
3.4.3 Tana kulturskole – Barne- og ungdomsteater / Mánáid Teáhter (TKM)
Sámi Mánáid Teáhter spiller for områder og skoler i nærheten, deltar på relevante festivaler og arrangement.
Utøverne er unge amatører.
Det er ansatt en kunstnerisk, pedagogisk og administrativ leder, for øvrig ligger administrasjon under Tana kommune, kulturskolen.
Øvrig profesjonell bistand i forbindelse med konkrete prosjekter engasjeres pr. prosjekt.
Teatret er inne fast på Sametingets budsjett og kan søke prosjektmidler fra dem, fra kommunen, Finnmark fylkeskommune og diverse amatørteaterorganisasjoner.
Kulturskole- og teaterleder Ebba Joks sier i sitt innspill til budsjettsøknaden til Sametinget for 2018:
Sámi Mánáid Teáhter har blitt et viktig prosjekt for samiskspråklige barn i Sápmi.
Da Sámi Mánáid Teáhter fikk besøke Oslo med Ronja Røverdatter på Samefolkets dag 2016 på Riksscenen, der sametingspresidenten var på besøk, viste vi at vi igjen leverer teater av en verdi som er større en egen produksjon og pedagogikk.
Vi produserer profesjonelt, med alle teaterets virkemidler.
Vi bruker lys, musikk, kostymer.
Vi kan levere vel så bra som de i hovedstaden.
Vi viser at vi kan, selv om vi befinner oss langt fra både samiske og nasjonale fagmiljøer.
Vi er en institusjon som skaper vinnere, samiske vinnere, både på scenen og hos publikum.
Vi skaper gleden av å høre til i et samfunnsfelleskap og i et historisk felleskap.
Vi forteller historiene som gjør en forskjell, som utvikler mennesket, og vi gjør det på samisk.
3.4.4 Sametinget om teater og scenekunst i Sametingsmeldingen om kunst og kultur av 2013
Sametinget gir årlig direkte tilskudd til to samiske teatre over Sametingets budsjett, Beaivváš Sámi Našunálateáhter og Årajelhsaemien Teatere (Tana kulturskole barneteater fra 2014, red. anm.).
Tilskuddet skal bidra til at de etablerte samiske teatrene kan utvikle seg kunstnerisk, produsere scenekunst på høyt nivå og kan turnere med scenekunst slik at de fungerer som arenaer for kulturopplevelser og kulturformidling, og til bruk og synliggjøring av samiske språk.
I de samiske samfunn er teater som uttrykk på en moderne scene et relativt ungt fenomen.
Samisk scenekunst og teatervirksomhet er viktig for opplevelse, synliggjøring og formidling av samisk kunst, kultur, språk og identitet.
Teater er en kunstform som sysselsetter kunstnere fra flere sjangre: skuespillere, dansere, dramatikere, designere, musikere, scenografer med mer.
Sametinget arbeider for å opprettholde og utvikle samisk teatervirksomhet både i de etablerte teatrene og amatørteatervirksomheten.
Teatervirksomhet for og med barn og unge er et prioritert område.
(Både ÅST og BST gjør prosjekter med amatører, barn og unge, red. anm.) Sametinget arbeider sammen med Beaivváš Sámi Našunálateáhter for et nytt teaterbygg for det samiske nasjonalteateret.
Sametinget har gitt Statsbygg i oppdrag å forestå planlegging av nybygget.
Programmeringsarbeidet med rom- og funksjonsprogram er ferdigstilt, og det er gjennomført konsultasjoner med Kulturdepartementet om husleiefinansieringsordning for nye samiske kulturbygg.
Den videre framdriften i prosjektet vil følge prosedyrene i husleiefinansieringsordningen.
I meldingen har Sametinget som hovedmålsetting:
Et levende og mangfoldig samisk kunst- og kulturliv av god kvalitet som er tilgjengelig for alle.
For å nå denne målsettingen har Sametinget prioritert fire innsatsområder:
1. Tydelig ansvar for samisk kultur 2. Bedre rammevilkår for samiske kunstnere 3. Samiske kulturinstitusjoner som arena for formidling og opplevelse av samisk kultur 4. Verdiskaping og vekst i kulturnæringer
Punkt 3 er da det som går direkte inn på teatrene som satsingsområde.
3.5 Statistikk – problematisering
Det spennende er det som skjuler seg bak det. Med innledningens oversikt over produksjoner til Tråante 2017 som gjennomgående eksempel på konglomeratet av samarbeidsproduksjoner og eksterne bidragsytere tar jeg nå for meg tall fra Sametingets bevilgninger til BST og ÅST, og setter samtidig opp teatrenes publikumstall og antall forestillinger samme året.
Alle tall er hentet fra teatrenes årsstatistikker, som er å finne i årsmeldinger og årsregnskap med noter.
Dette blir dog ikke en sammenstilling man kan trekke absolutter slutninger fra, til det er det for mange andre faktorer som spiller inn på forholdet mellom bevilgning og produksjonsvirksomhet.
Grunnbevilgningen har størst betydning for teatrenes forutsigbarhet og gir økonomi for solid grunnarbeid i forhold til utvikling av nye prosjekter og søknader om ekstern finansiering og sponsorer.
3.5.1 Registrering av publikumstall – årsrapporter
Andre faktorer som spiller inn i lesing av års-tabeller nedenfor, er at enkelte produksjoner kan gå over år, eller i tillegg er samarbeidsproduksjoner, og de turnerer kanskje i andre tettere befolkede områder enn de «vanlige» turnéområdene.
Et eksempel her er BST, Rogaland Teater og Stadsteaterns samproduksjon 1814 – en western fra vidda.
Den ble spilt i hele den norske delen av Sápmi, samt i Oslo og på Rogaland Teater i Stavanger i tillegg til på festivaler rundt om i landet.
Se BST årsmelding 2014 og 15. Publikumstall for denne blir også registrert i Stadsteaterns og Rogaland Teaters publikumsstatistikk.
3.5.2 Eksempler på samproduksjoner
En samproduksjon kan være alt fra at man låner ut en skuespiller eller annet personell, eller teknisk utrustning kostnadsfritt til en samarbeidspartner.
For produksjonen Elsa Laula gikk ÅST sammen med Nord-Trøndelag Teater.
Begge parter dekket egne personellkostnader.
Kostnader ut over det hadde en fordelingsnøkkel 60/40. Det samme gjaldt for eventuelt overskudd.
Avtaler for samproduksjoner forhandles fram fra prosjekt til prosjekt.
Der er ingen på hvordan det skal foregå.
3.5.3. Konsekvenser av kostnader versus publikumstall
Eksempelvis søkte og fikk ÅST i 2015 søkbare midler til «Arenautvikling» fra Sametinget, kr 150 000. Tilskuddet var gitt for å lønne og å dekke reisekostnad for ekstern instruktør til Klemetspelet.
Teatret lånte også ut av egne kostymer og noe egen administrasjon.
Med det er Klemetspelet, helt korrekt, registrert som en samproduksjon hos ÅST.
Publikumstallet for Klemetspelet i 2015: 2 920 er registrert både hos Klemetspelet og hos ÅST.
Dermed, for en investering på kr 150 000 og noen tjenester, fikk ÅST et publikum på 2 920. Hele produksjonen Klemetspelet endte på direkte kostnader 1 300 000,- + dugnad til en verdi av ca. 500 000, totalt kr 1 800 000.
Sammenstilt «kostet» hver publikummer av de 2920 i ÅST sin statistikk kr 51,37. I statistikken til Klemetspelet «kostet» hver av de samme 2920 publikummere kr 616,44.
Forholdet kostnad og antall kroner pr. publikum blir dermed ikke relevant som generell praksis for beregning (kilder: Årsmeldinger ÅST og Klemetspelet 2015).
3.5.4 Gjestespill
Et gjestespill er når man er vertskap i eget teaterbygg for et annet teater eller andre scenekunstgruppers forestilling.
Man er medarrangør for gjestespillet og bidrar for eksempel med gratis lokalleie, markedsføring i eget nettverk, billettsalg. Også annet kan avtales.
3.5.5 Den kulturelle skolesekken (DKS)
DKS-produksjoner gir stort utslag på publikumsstatistikk.
Dette er ofte små, ikke så kostbare produksjoner rent teknisk, da de skal passe inn i gymsaler rundt om på store og små steder, samt pakkes opp og ned, bygges og rives opp til to ganger pr. dag ved forflytning mellom skoler.
Det kan være ulike avtaleformer mellom DKS og teatrene.
 For ÅST som prosjektteater har det vært vanlig at DKS «kjøper» hele turnéen, dvs. betaler alle lønns-, reise- og overnattingskostnader for personell.
Skolene betaler da en symbolsk sum direkte til DKS for forestillingen.
 For BST (og ÅST) kan det være at man selger direkte til skolene og de betaler en symbolsk liten sum for hver forestilling.
Disse beløpene dekker ikke på langt nær hva det koster å reise og lønne personell til forestillingen.
DKS betaler ikke for produksjonskostnader til en turnéforestilling– altså hva det koster for innstudering, kostymer, manus, musikk, etc. Det kan og søkes egne midler til å produsere en DKS-forestilling.
For mer se: http://www.kulturtanken.no/
Med statistikk kan man bevise alt – også det motsatte.
3.6 Sametingets faste tilskudd til teatrene 3.8 Problematiseringer som ikke diskuteres – eller er de relevante?
Satt på spissen kan man si: Hvor mange kvadratkilometer skal vi dekke?
Hvor mange lengdekilometer skal teatrene dekke?
Hvor mye publikum skal teatrene nå?
Er publikumstall viktigst?
Hva er viktigst ved oppdraget med å spille i de samiske områdene, der det er store avstander og lav befolkningstetthet, er det flest mulig kilometer pr. forestilling og pr. publikummer, eller er det antall publikum de når i forhold til befolkningen?
Fullt hus er en stor variabel for turnéteatre som den ene dagen spiller på Hålogaland Teater, med 330 sitteplasser, og dagen etter på et lite samfunnshus som kanskje har plass til 120 stoler.
Her kan det lekes med regneeksempel hvis vi bruker prosentberegning av befolkningen for å regne ut publikumstallet.
ÅST har Hattfjelldal og Trondheim som sine kjernespillesteder.
Hattfjelldal: 605 innbyggere, 100 publikummere på forestilling = 16,53 % av befolkningen Trondheim: 187 000 innbyggere.
Dersom 16,53 % kom på forestillingen, ville det ha vært 30 911 publikummere.
Dette blir meningsløs bruk av statistikk.
Teatrene skal turnere, og skal primært spille for publikum der de bor.
Den samiske bosettingen, særlig i det sørsamiske området, er veldig spredt.
Statistikk = tall brukt som argumenter.
3.8.1 Egeninntjening
Finansiering med eksterne søkbare tilskudd kan regnes som teatrenes egeninntjening.
Her blir det også en del variabler som gjør måling av forhold inntekter/utgifter lite relevant ut fra kun å lese årstabeller.
Her blir Tråante 2017 eksempel igjen.
Det meste av det forberedende produksjonsarbeidet for forestillingene ble gjort senhøstes 2016, dermed er mye av kostnadene påløpt og bokført i 2016. Arrangementet Tråante 2017 i Trondheim gikk av stabelen 6.–11. februar 2017. Billett-/salgsinntektene kommer da på 2017-regnskapet.
Tilskuddsinntekter inntektsføres regnskapsmessig det året tilsagnet er gitt, så de eksterne tilskuddene er med på 2016-regnskapet, men de er samtidig motpostert som gjeld i balansen.
Tilskudd utbetales ikke i sin helhet før prosjektet er ferdigstilt og godkjent rapport tilsendt.
Det samme regner jeg med gjelder sponsorinntekter, uten at jeg kjenner til den enkelte sponsoravtale mellom teatrene og sponsorer.
Teatrene har egne prosjektregnskap for hver teaterproduksjon.
Disse følger produksjonens «levetid».
Jeg har ikke tatt for meg disse i denne artikkelen.
På tross av sittende regjering (2017) sin kulturpolitikk med at næringslivet skal sponse kunst og kultur, er det vanskeligere enn noen gang å få sponsormidler fra private aktører.
Sponsorene gir ikke utelukkende av veldedighet, men vil ha en verdi av profilering tilbake.
Scenekunstnere kan ikke stå på scenen med logo på kostymet.
Scenekunsten er som annen kunst, også fri, en sponsor kan ikke påvirke repertoarvalg eller annet kunstnerisk innhold.
De som ønsker sponsormidler, må «selge» seg og produktet/forestillingen.
Dette kan være et meget omfattende, tidkrevende og til tider resultatløst arbeide.
Kulturlivet er for dårlig forberedt når de går i møte med næringslivet.
De store norske aktørene skal ha inntjeningsmuligheter ved sponsing.
De vil ha mer enn å bare hente femti billetter til en åpningskonsert.
(sponsorkonsulent Jacob Lund i SponsorInsight til NRK 2015) Mange bedrifter vil sponse deler av kulturlivet fordi de vil bli assosiert med nytenkning og kreativitet.
Bedrifter går direkte inn og hjelper ofte fordi de vil bli assosiert med verdiskapning.
Ingen bedrifter sponser fordi de vil bruke penger.
De sponser fordi de vil bli assosiert med visse verdier, men da må de vite at de faktisk blir det.
All sponsing handler om å knytte seg opp mot et verdisett.
(kilde:Apeland, www.apeland.no)
3.8.3 Hvem er samisk teater sitt publikum?
Publikum refererer til en gruppe mennesker, slik som fysiske tilskuere ved en konsert, et teater, idrettsarrangement eller en TV-innspilling, men også grupper som igjennom massemedier hører på radio, ser på TV, eller leser en avis. (wikipedia)
Er samisk teater kun for samisk publikum – og hvem er nå det?
I ÅST har det fra styrets side i flere år tidligere ligget et oppdrag til teatersjefen om at teatret også skal være en brobygger overfor storsamfunnet.
Teatret skal synliggjøre og levendegjøre samisk kultur som opplysende og spennende.
Dette arbeidet gjøres ofte ved at teatret reiser på skoleturnéer for DKS med ulike produksjoner.
Blant annet ble forestillingen Elsa Laula vist som DKS- forestilling for videregående skoler i Finnmark, i et samarbeide med Scene Finnmark og BST.
Samtidig sitter det langt inne for mange norske å fatte at samisk kultur er en del av Skandinavias og vår felles historie.
Da ÅST og Nord-Trøndelag Teater hadde pressekonferanse for å presentere forestillingen om Elsa Laula, presiserte vi at historien om Elsa Laula er norsk, nordisk og global historie.
Det var møtet med storsamfunnet som satte i gang Elsa Laulas aktivisme.
Likevel kom en av journalistene med følgende avslutningsspørsmål: «Kor bor da all de saman som ska se detta stykket?»
Aili Keskitalo sier i sin kronikk av 29. mai 2014:
Teateret utgjør rammeverket for utviklingen av ny og kritisk litteratur og dramatikk.
Den samiske scenen er en viktig del av den offentlige samtalen, både innad i det samiske samfunnet, men i like stor grad som en del av den norske offentligheten.
Som teaterarbeider i mange år vil jeg av erfaring si at få nordmenn opplever at samisk teater angår dem.
Nordmenn generelt går ikke på samisk teater – det samiske er noe fremmed, det virker fremmedgjørende på det norske publikum, de kan ikke identifisere seg med at samiske historier og hendelser er en del av vår felles fortid, nåtid og fremtid i nasjonalstaten Norge.
Dette ser jeg som en strukturell utfordring, relatert til fornorskingsprosessens virkninger som ennå tilstedeværende i samfunnet.
I hvilken grad tar styringsorganene i storsamfunnet innover seg i praksis at samisk scenekunst er en del av det flerkulturelle Norge?
Hvordan kan de samiske teatrene bli en del av den norske majoritetsnasjonens historiefortellere?
Den norske stat er grunnlagt på territoriet til to folk – nordmenn og samer. (Kong Harald 1997.)
Vi er nok fortsatt her:
3.8.4 Den norske stat og samisk scenekunst i dag
Det nytter ikke bare å si Halleluja, man må gjøre det og.
Kulturløftet ble lansert i 2004 av Sosialistisk Venstreparti (SV), Arbeiderpartiet (Ap) og Senterpartiet (Sp), og var det første store samarbeidet mellom de rødgrønne partiene.
Kulturløftet besto av 15 konkrete løfter, blant annet et løfte om at 1 % av statsbudsjettet skal brukes p å kultur in nen 2014.
Norsk scenekunst fikk en økning på 430 millioner i denne perioden.
For alle samiske kulturformål ble det i perioden 2005–2009 en økning på 38 mill. Disse økningene gikk for en stor del til gode formål som Ája Samiske senter, Samisk Arkiv og Østsamisk Museum i Neiden, samt Riddu Riđđu Festivála og samiske aviser.
Det står i rapporten om Kulturløftet 1: (…
) For det første vil regjeringen legge til rette for at Sametinget kan føre en selvstendig kulturpolitikk ved å forvalte en rekke samiske institusjoner og ordninger på kulturfeltet.
For det andre vil regjeringen ivareta et selvstendig statlig ansvar for samisk kultur gjennom en overordnet, nasjonal kulturpolitikk, som også omfatter samisk kultur, (…
) (red. utheving) (Rapport Kulturløftet 1, s. 69)
Jeg savner dette nevnte nasjonale perspektivet og ansvaret spesielt i forhold til de samiske teatrene.
3.8.5. Hva er samisk teater?
For å kunne rettferdiggjøre at man er et arktisk urfolk med kulturell identitet, må vi kreve og forvente noe mer enn fremvisning av kåte sprett med sjamantromme, stilisert dans, kopierende folklorisme og hjemmesydde ravnekostymer.
(Teaterviter Jon Nygaard, Spillerom 1–4/98)
Som tidligere nevnt er samisk teater et nytt tilskudd til samisk kunst og kulturliv fra 1970-tallet og har dermed ingen lang tradisjon bak seg – jf. indisk, japansk og kinesisk teaterkunst med 1000-årige tradisjoner.
Hva samisk teater er, er nok ikke helt avklart, og blir det heller ikke, det er en evig prosess.
Noen vil si at samisk teater er bygd på vestlig tradisjon og tankesett, men gjort med samisk språk med visuelle samiske attributter og samisk musikk.
Andre mener noe annet.
Det er bra, man skal ha meninger, og diskusjoner gir utvikling.
Det har vært gjort forsøk på å få i gang en egen samisk teaterutdanning, men det har ikke lykkes.
Det er skrevet bøker og masteroppgaver om samisk teater, men disse blir stående for seg og har ingen felles arena for debatt.
Se mer i kap. 3.9.2 og 3.9.3.
3.9 Samisk scenekunst og teater inn i framtida
Jeg vil avslutte med et tilpasset utdrag fra en artikkel jeg skrev for Norsk kulturråd i forbindelse med deres UNESCO-kartlegging «Immateriell kulturarv» i 2013.
Jeg var da teatersjef for ÅST og skrev om et teater som er en samler, ivaretaker, formidler, skaper og utvikler av samisk immateriell kulturarv.
Artikkelen ble skrevet med referanser til de muligheter som da fantes innen søkbare midler og prosjekter innenfor det nasjonale, og UNESCOs rammer for vern og utvikling av immateriell kulturarv.
Jeg lar følgende være en veiviser og mitt anbefalte krav til Sametinget og den norske stat for samisk teater i framtida.
3.9.1 Samisk teater og scenekunst som aktør i vern og utvikling av samiske immaterielle kulturarv
Følgende ble vedtatt i aktivitetsplan for ÅST i 2012: Åarjelhsaemien Teatere skal:
a være framtidsrettet og nyskapende b arbeide for å fremme og utvikle samisk scenekunst – sørsamisk språk og kultur skal stå sentralt i arbeidet c være en medvirkende identitetsskapende arena for barn og ungdom d virke for amatørteater i hele området, med kunstnerisk, teaterpedagogisk og kulturfaglig bistand e formidle samisk scenekunst av høg kvalitet for alt publikum både i og utenfor de samiske områder f med sine forannevnte aktiviteter virke som en kulturell brobygger i vårt flerkulturelle samfunn.
Mantra: Kunnskap om fortiden – trygg i nåtiden – med visjoner for framtiden.
3.9.1.1 Områder teatrene arbeider innenfor
Teatrene arbeider med joik, musikk, fortelling, språk, historie, tankesett, filosofi, kulturelle koder og kontekster.
I tillegg anvendes og utvikles også materiell kulturarv som søm, duodji og annet håndverk.
3.9.1. Begrepsavklaring «vern» i teatrenes tankesett
 Vern innebærer å sikre traderingsprosessens videre livsbetingelser
 Vern innebærer å styrke, gjenopplive og videreutvikle våre kulturelle uttrykk
 Vern innebærer å synliggjøre, formidle og å gi våre kulturelle uttrykk innhold, mening og plass i en nåtidig og framtidig kontekst
3.9.1.3 Utfordringer i arbeidet
Joiken var aldri ment for en scene, joiken er et sett å omgås på, et sett å kommunisere på.
Norsk og annet vestlig teater har utgangspunkt i en litterær tradisjon. Østlig teater og urfolksteater har utgangspunkt i tusenårige rituelle tradisjoner innenfor dans, sang og fortelling og har derigjennom utviklet en performativ form innenfor sitt teater.
Samisk teater er verken helt a eller b fordi: a. Samisk  kultur  og  språk  har  ingen  lang  litterær  tradisjon,  den  er  basert  på  muntlig overføring. b. Samiske kulturelle uttrykk og ritualer har vært bannlyst og forsøkt utryddet – på grunn av kristningen av samene og fornorskingen.
3.9.1.4 Tilskuddsordninger til samisk teater og til frie grupper gis til konkrete forestillinger/prosjekter med visningsdato
Samisk teater og scenekunst mangler:
 arenaer for eksperimentering, erfaringsutvekslinger og visjoner
 økonomi til eksperimentering, erfaringsutvekslinger og utvikling av visjoner
3.9.2 Hvordan kan dette arbeidet videreføres
Vern og videreutvikling av samisk kulturarv må løftes opp på et nasjonalt og internasjonalt forvaltningsnivå.
 Vi er ett folk i fire land: Russland, Finland, Sverige og Norge.
 I alle fire land har den samiske kulturen, fra statlig hold, blitt utsatt for kolonialisering, aktiv utrydding, aktiv assimilering og aktiv undertrykking.
 Vi har mistet mye, og klokken er «ett minutt på tolv» for enda mer av vår kulturelle arv.
 Vi har en arv som vi vil ta med oss og videreutvikle inn i vår tid og inn i framtiden.
Vi har felles samisk kulturarv i våre fire land – vi må arbeide sammen.
Vi må ha ressurspersoner som kan iverksette:
 handling i praksis – innsamling, kartlegging, oversikt over tradisjonsbærere innen samiske immaterielle kulturuttrykk
 samhandling med teatrene, pionerene innen samisk scenekunst og alle øvrige
 i første ledd: personer som er praktisk rettet i forhold til arbeidet – altså scenekunstnere, dansere, musikere i samhandling med tradisjonsbærere
 rask handling
 samarbeid med akademia Hvem kan best følge opp det videre arbeidet:
I Norge er det Norsk kulturråd og Sametinget som best kan føre arbeidet videre, som kan arbeide oppover i nasjonale og internasjonale systemer og samtidig nå inn til ulike grupper og institusjoner. Grasrota, den enkelte kunstner, teatrene, Samisk Kunstnerråd / Sámi Daiddaraddi, skoler, høgskoler, universitet, museer, nasjonal og internasjonal forvaltning i hele Sápmi og nasjonalstatene må involveres i samarbeid.
3.9.3 Forventninger til Norge og Sametinget
Første generasjon skapende og utøvende scenekunstnere i Sápmi er nå i 60–70-årene.
De besitter mye erfaring, kunnskap og historie i sitt arbeid med immaterielle kunstformer og utvikling av samisk scenekunst.
Hvem tar vare på, samler og utvikler denne kunnskapen og erfaringen til beste for og til utvikling av samisk scenekunst, hvem har det overordnede ansvaret?
En ting er forsking innen de etablerte universitet og høgskoler, en annen er den kunstfaglige og praktiske scenekunstutviklingen.
Det må arbeides med forskning og utvikling både av praktikere, skuespillere, dansere, musikere og akademia.
Det må være arenaer for dette arbeidet, teatrene har mer enn nok med å produsere innenfor de økonomiske rammer de har, og innenfor sine oppdrag.
Teatrenes oppdrag kan utvides til også ta ansvar for ovenstående, men jeg ser for meg egne «scenekunstlaboratorier» med nær tilknytning til både akademia og det praktiske teatret med sine skapere og utøvere.
Her viser jeg til hva et annet langtidskolonialisert land, India, blant annet har gjort: De opprettet Sanget Natak Akadmi (http://www.sangeetnatak.gov.in/) (…)
3.9.4. Handling
* Et teaterbygg som kan være et kraftsenter for utvikling av samisk scenekunst.
* Forsterket økonomi til teatrenes utvikling av scenekunst og formidling. De samiske teatrene er små, med liten basisfinansiering.
Samiske teatre må i større grad få konsentrere seg om det kunstneriske utviklingsarbeidet med forestillinger og formidlingen av disse.
Man skal søke eksterne samarbeidspartnere og midler, men det går en forholdsvis for stor del av de faste ressursene til dette arbeidet, og statistikken viser ikke noe om de tilskudd og samarbeid teatrene ikke fikk.
* I tillegg:
Planer for og økonomi til: 1. Overordnede rednings- og verneplaner av vår immaterielle kulturarv på pansamisk nivå 2. Innsamlinger på grasrotnivå fra realkompetansen – tradisjonsbærerne 3. Innsamlinger på kunstner- og forskernivå 4. Tilgjengelighet til innsamlet materiale 5. Tilgjengelighet til forskningsmateriale 6. Utviklingsmidler for skapende og utøvende kunstnere, som ikke nødvendigvis må munne ut i en forestilling, men en tilgjengelighet for andre kunstnere (for eksempel nettbasert, visuelt eller tekst) – scenekunstlaboratorier.
7. Samhandlingsarenaer fysisk og på nett 8. Verksteder for praktisk utforsking: pansamisk og internasjonalt – scenekunstlaboratorier 9. Økonomi som åpner for visjoner og ikke er så detaljstyrt i premisser for bruk at den låser for det frie visjonære arbeidet.
10. Forskning på det arbeidet som er gjort fra starten og til nå av samiske scenekunstnere
3.9.4.1 Det samiske perspektiv og tankesett
«Skal vi nå tenke og analysere på norsk vis igjen», kom som et hjertesukk fra en scenekunstner da de fikk beskjed om at de skulle ha norsk instruktør.
Å dele scenekunst inn i «båsene» sanger, skuespiller, danser er en vestlig form som ble utviklet i renessansen.
Antikken og senere renessansen regnes som nåtidens vestlige teaters «vugge».
Det samiske perspektivet og det helhetlige tankesettet må med i grunnmodellen i det videre arbeidet.
Nasjonal og internasjonal kunnskap om og forståelse av at samisk kultur i alle former og tankesett også er den enkelte nasjons kulturarv og med dette verdens kulturarv i dag og i framtiden.
Hva hadde Tråante 2017-markeringen vært uten kunstnere og kunstnerinstitusjonene?
Noen møter og taler.
 
400.000 til unge fiskere / Marine næringer / Næringer / Forsiden - Sametinget
400.000 til unge fiskere
Sametingsrådet har bevilget 400.000 kroner til unge etablerere i fiskerinæringen.
Fisker Magnus Olsen fra Kvænangen og Stjernøy Kystfiske AS er tildelt 200.000 kroner hver.
- Det er gledelig at nordnorsk ungdom ser for seg en yrkeskarriere som fiskere.
De siste års utvikling har gjort fiskeryrket svært kapitalkrevende, spesielt for unge i oppstartsfasen.
Vi håper tilskudd fra på sikt skal bedre rekrutteringen i næringen, sier Silje Karine Muotka.
Sametingsrådet har i denne omgang bevilget midler til fartøyinvesteringer.
Muotka understreker at Sametingsrådet ønsker å styrke hele næringens infrastruktur, og påpeker at aktører i næringen også kan søke tilskudd til mottaksanlegg og serviceanlegg for lokale kyst- og fjordfiskere.
– Vårt mål er å styrke fiskerinæringen i kystsamfunnene, og da er det avgjørende for oss å sikre nyrekruttering til yrket.
Men det er krevende for unge etablerere å sikre finansiering til både fartøy og kvoter.
 
4 Helserelaterte leve- og arbeidsforhold for reindriftssamisk befolkning i sørsamisk område
Snefrid Møllersen, psykologspesialist, dr.psychol., Samisk nasjonal kompetansetjeneste for psykisk helsevern og rus, Finnmarkssykehuset HF.
Sammendrag Ivaretakelse av god folkehelse forutsetter kunnskap om de materielle, praktiske og sosiale rammebetingelser som innvirker på helse.
Mobile pastoralister er en gruppe som både myndigheter og forskere verden over har vist liten oppmerksomhet når det gjelder helsemessige forhold.
Kunnskap om livs- og arbeidsforhold i reindriftssamisk befolkning er intet unntak.
Denne artikkelen beskriver helserelaterte leve- og arbeidskår for samisk reindriftsbefolkning i det sørsamiske området, en befolkningsgruppe som ofte blir usynliggjort på grunn av størrelsen, og hvor de historisk-politiske, arbeidsmessige og sosiale livsbetingelsene blir oversett.
Tallmaterialet er hentet fra en nasjonal undersøkelse av leve- og arbeidskår med betydning for psykisk helse og livskvalitet i samisk reindriftsbefolkning (Reindriftas hverdag).
151 reindriftsutøvere fra det sørsamiske området deltok i undersøkelsen.
Resultatene viser at reindriftsarbeidet utsetter en uforholdsmessig høy andel av samiske reindriftsutøvere i sørområdet for kroppslige belastninger i form av støy, støv/gasser, kulde, fysisk anstrengelse og ulykker/skader, sammenliknet med andre eksponeringsutsatte yrkesgrupper i Norge.
Mange har ikke anledning til å ta ferie eller være hjemme fra arbeidet ved sykdom/skade.
Det er en samstemt oppfatning blant reindriftsutøvere i sørområdet at myndighetene mangler kunnskap om reindrift, gir reindrifta negativ forskjellsbehandling og innfører krav og pålegg som ikke er tilpasset reindriftsfaglig praksis.
De fleste påføres merarbeid og stress på grunn av opphopning av inngrep som innskrenker beiteland, stenger flytteveier og gir store tap av reinen.
Nesten alle rapporterer erfaring med negative holdninger fra folk utenfor reindrifta og fra media.
En urovekkende stor andel rapporterer at de utsettes for diskriminering og kriminelle handlinger på grunn av sin reindriftssamiske tilhørighet.
Samtidig oppgir reindriftsutøverne svært høy arbeidstrivsel og at arbeidet er en læringsarena med rom for selvbestemmelse.
Resultatene viser at redusert livskvalitet og svekket psykisk helse er mer vanlig for dem som har mest erfaringer med diskriminering og med negative holdninger fra offentlige myndigheter.
Dette indikerer at det er sosial og samfunnsmessig eksklusjon som først og fremst er en risiko for den psykisk helsa til den samiske reindriftsbefolkninga i det sørsamiske området.
Undersøkelser av samisk reindrift i Norge har vært mest opptatt av rein, produktivitet og organisatoriske forhold.
Reindriftsutøvernes helse, velferd og arbeidskår har fått lite oppmerksomhet.
Dette til tross for at «Plan for helse- og sosialtjenester til den samiske befolkningen i Norge» allerede i 1995 konkluderte med at de helsemessige belastningene i reindriftsnæringa er alvorlige og trenger raske tiltak (HOD,1995).
Helsefremmende tiltak må forankres i kunnskap om de praktiske, sosiale og kulturelle forhold som definerer folks liv, og må avstemmes etter de samfunnsmessige rammebetingelsene som regulerer folks muligheter til å nyttiggjøre seg slike tiltak.
De historiske, sosiale og ressursmessige rammebetingelsene for samisk reindrift varierer mellom ulike deler av landet.
Kunnskapen om helserelaterte forhold i samisk befolkning i sørområdene er høyst mangelfull.
Denne artikkelen presenterer tall som beskriver noen sider ved helserelaterte leve- og arbeidskår for reindriftsbefolkninga i sørsamisk område.
Tallmaterialet er hentet fra undersøkelsen.
4.1.1 Samisk reindrift, livsform og næring
Dagens intensive samiske reindriftsnomadisme, med gjeting av en tamreinflokk gjennom årssyklusen, etablerte seg som livsform på 1600- og 1700-tallet, og ble første gang lovregulert i Lappekodisillen av 2. oktober 1751. Næringen er organisatorisk og økonomisk regulert av reindriftsloven (LMD, 2007) og reindriftsavtalen.
Landbruksdirektoratet er forvaltningsorgan.
I 2017 var det 541 siida-andeler i samisk reindrift i Norge, med 3 233 registrerte personer og 213 913 livdyr (Landbruksdirektoratet, 2017).
Reindrift er en type mobil pastoralisme som anvender komplekse fleksible strategier for maksimert bruk av naturressurser.
Denne formen for tilpasningsstrategi gjør det mulig å drifte et husdyrhold under uforutsigbare forhold i et tøft klima, og med til dels skrinne beitelandskaper (Mulder, Fazzio, Irons, McElreath, Bowles, Bell et al.
Reinen, beitearealene og menneskene er de grunnleggende ressursene i reindrifta.
God reindrift forutsetter et tett samspill mellom ressursene.
Reinens bevegelser og aktiviteter gjennom årssyklusen er resultat av tilpasninger mellom reinens behov, klima og beitelandskapets beskaffenhet.
Reindriftsutøveren har ansvaret for å gjete reinen innenfor de tilviste beitearealer, sørge for opphold i områder som gir tilstrekkelig føde, og beskytte mot farer.
Reindriftsutøveren skal organisere og fordele arbeidsinnsats, oppgaver og materiell, og samordne flokkens bevegelsesmønstre med naboens.
Samfunnsmessige endringer, offentlige reguleringer, teknologiske nyvinninger, eksterne aktørers inngrep i landskapet må også integreres i arbeidet med å ivareta balanse i det komplekse samspillet rein-landskap-reineier.
Opphopninger av krav om tilpasninger er en alvorlig påkjenning for både reinflokken og reineierne.
I norsk forvaltning fremstår reindrifta som en spesialisert produsent av reinkjøtt med krav om effektiv produksjon og økt økonomisk avkastning.
I samisk reindrift har reinens velferd en egenverdi, uavhengig av hvilken avkastning den gir.
Reindriftsutøverens identitet og selvfølelse er knyttet til evnen og innsatsen som ligger i å holde og drifte «en pen flokk», i opplevelsen av tilhørighet til siidaen og forholdet til nabosiidaer (Sara, 2003).
Når reindrifta ikke gir et utkomme det går an å leve av, velger derfor mange å ta lønnet ekstraarbeid fremfor å slutte med reindrift (Bostedt, 2001).
Reindrift er en helhetlig tilværelse der det sosiale, det yrkesmessige og det kulturelle er tett sammenvevd.
Endringer og tilpasninger tar den tid reinen og reindriftsutøveren bruker på å forandre og justere alle de sider ved tilværelsen og drifta som påvirkes ved naturgitte eller menneskeskapte inngrep.
Innskrenking av beiteland, stengte flytteveier, eller store tap til rovvilt kan bety lang tilpasningstid for å gjenoppbygge funksjonell drift og en drivverdig flokk, og mistolkes ofte av omverdenen som uvilje mot endring (Kalstad &amp;amp; Brantenberg, 1987).
I forvaltningen er det liten tradisjon for å integrere reindriftskunnskap ved utforming av nye ordninger.
Viktige sider ved den kompleksiteten av momenter som spiller inn ved reindrift, kan bli oversett (Eira, 2014).
Statlig initierte ordninger med intensjon om å få næringa på fote kan komme i konflikt med andre utfordringer reindriftsutøverne står overfor, men som myndighetene ikke forstår betydningen av.
I Samiske tall forteller 7 fins en detaljert beskrivelse av økonomiske og produksjonsmessige forhold ved dagens reindriftsnæring (Riseth, 2014).
4.1.2 Samisk reindrift i sørsamisk område
De sørsamiske reinbeiteområdene – Nordland, Nord-Trøndelag samt Sør-Trøndelag og Hedmark – strekker seg fra Saltfjellet i nord til Engerdal i sør, fra Trollheimen i vest og til svenskegrensen i øst over et areal på ca. 63 500 kvkm.
Den samiske befolkninga i sørområdet er beregnet til anslagsvis 800 mennesker, og antallet personer registrert i sørsamisk reindrift er 577 (Kuperus 2001;
Landbruksdirektoratet, 2017b).
Allerede på 1500–1600-tallet, da sørsamene gikk fra fangstbasert levevei til nomadisk reindrift, og bondesamfunnet samtidig utvidet sin utmarksbruk (seterdrift), oppstod det konflikter mellom reindrift og jordbruk.
Reindrifta ble fratatt betydelige og viktige beitearealer og flytteveier i løpet av 1700–1800tallet: Setre og høyslåtter ble lagt på samenes trøområder, der reinen hadde tråkket opp og gjødslet jorda og gresset vokste frodig.
Jordbruksnæringas politiske betydning for nasjonsbygginga i siste halvdel av 1800-tallet intensiverte konfliktene mellom reindriftsutøverne og nybyggerne, godt hjulpet av datidens sosialdarwinistiske ånd.
Med fremrykkingsteorien til historieprofessor Yngvar Nilsen (1891) ble samene definert som en laverestående folkegruppe som hadde trengt seg inn i området nordfra (Bergstøl &amp;amp; Reitan, 2008).
I tilleggslappeloven av 1897 gav Stortinget den enkelte kommune selvråderett til å bestemme om det skulle utøves reindrift, og det ble forbud mot reindrift i 33 kommuner i Sør-Norge (Braseth, 2014).
Presset mot den sørsamiske reindrifta var massivt og drev mange reineiere til fattigdom.
Samene i Norge organiserte seg politisk.
I nord var denne bevegelsen drevet frem av motstanden mot fornorskingspolitikken, i sør av presset mot reindriftsnæringa.
Reinens flyttemønster går mot høyfjellet om sommeren og lavlandet om vinteren. Det betyr at mens flytteveien er nord–sør i Finnmark, er den øst–vest i sørområdet.
Etter unionsoppløsningen ble det lagt betydelige restriksjoner på bruken av flytteveiene i grensetraktene (den norsk-svenske grensekonvensjonen av 1919).
Ved siste reforhandling av denne avtalen i 2005 ble det ikke oppnådd enighet.
De samiske reindriftsutøverne i sørområdet lever i dag spredt i utkantbygder over et stort geografisk område, og utgjør i alle samfunnsmessige sammenhenger et svært lite, ofte usynlig mindretall.
Det er langt mellom de sørsamiske møteplassene, og risikoen for sosial isolasjon og marginalisering er betydelig.
Sørområdenes beitearealer og flytteveier er på grunn av kombinasjonen av topografi og eksterne inngrep mer sårbare enn i nord.
Beitearealene er i langt større grad blitt innskrenket og oppdelt av ekstern virksomhet (kraftproduksjon, vei og jernbane, hyttefelt osv.).
Kjøttproduksjon og gjenvekst av reinflokkene har gjennom flere år vært alvorlig truet på grunn av store tap til rovvilt.
I moderne tid har reindriftsnæringen vært en sammenbindende kulturfaktor for den sørsamiske befolkninga.
Ikke minst har den gjort sitt til at sørsamene har opprettholdt det sørsamiske språket og samiske kulturtradisjoner, og den har synliggjort utfordringer og behov når det gjelder livsbetingelser og rettighetsproblematikk.
Imidlertid har Y. Nilsens fremrykkingsteori hatt juridisk gjennomslag helt frem til 2001 (Selbu-saken), og i 2005-utgaven av Trøndelags historie ble den fortsatt presentert som gyldig.
Den historiske ballasten og den uttalte minoritetsposisjonen preger enkeltmenneskenes selvoppfattelse, og deres muligheter til innflytelse på egne levekår.
4.2 Kunnskap om helserelaterte forhold for samisk befolkning i sørsamisk område
En viktig forutsetning for å kunne vurdere behovet for helsefremmende tiltak for en befolkningsgruppe er kunnskap om de levekår som styrker og de levekår som svekker forutsetningene for god helse.
Å leve som minoritet er en livslang stressfaktor som det koster krefter å håndtere, og som således reduserer kapasiteten til å tåle andre typer påkjenninger i livet (Thoit, 2010).
Forskjeller i kultur kan føre til at regler og krav fra myndigheter kolliderer med verdier, normer og praksiser.
Tilpasninger til krav som er enkle å gjennomføre for en bofast befolkning, kan bli svært kompliserte å integrere i liv og arbeid for en mobil gruppe.
De siste to–tre tiår har forskningsbasert kunnskap om helse og helserelaterte forhold for samisk befolkning økt betydelig.
Datagrunnlaget for denne kunnskapen er i all hovedsak hentet fra samisk befolkning i nordsamisk område, først og fremst Finnmark.
Reindriftssamisk befolkning har vært dårlig representert eller ikke synliggjort i slike undersøkelser.
Det er for øvrig et globalt fenomen at nasjonale myndigheter, så vel som forskere, viser liten oppmerksomhet for helserelaterte forhold til mobile pastoralister.
Et litteratursøk gav 11 treff på helsetema for samisk befolkning i sørsamisk område i Norge (tabell 4.1). Hovedtemaet i publikasjonene er helse- og sosialtjenester, mens helserelaterte livsbetingelser kun berøres i to av publikasjonene.
Med denne artikkelen ønsker vi å bidra til å øke kunnskap om helserelaterte leve- og arbeidskår for reindriftsamisk befolkning i sørsamisk område.
Leve- og arbeidskår er rammebetingelser for helse, og et nødvendig kunnskapsgrunnlag for å kunne tilrettelegge for livsbetingelser som styrker helse og for å kunne gi effektiv helsehjelp.
4.3 En undersøkelse av arbeids- og levekår med betydning for psykisk helse og livskvalitet
Tallmaterialet er hentet fra en nasjonal undersøkelse,, som har kartlagt en rekke faktorer av betydning for psykisk helse og livskvalitet i samisk reindriftsbefolkning i Norge.
Datamaterialet ble samlet inn i 2013–2014, og 151 av de totalt 633 besvarelser kom fra personer i samisk reindrift i det sørsamiske området.
Undersøkelsen er finansiert av Reindriftens utviklingsfond (RUF), Helse Nord RHF, Sametinget, Finnmarkssykehuset HF, Norske Reindriftsamers Landsforbund (NRL), Samisk nasjonal kompetansetjeneste for psykisk helsevern og rus (SANKS), samt SANKS FoU-fond.
4.3.1 Forskningsprosjektet
Gjennom historien har urfolk blitt brukt som passive objekt for forskning.
Forskningsresultatene har i mange tilfeller hatt liten nytteverdi for urfolket, har ofte ført til bekreftelse av gamle fordommer, og har fått negative konsekvenser når de er blitt brukt som dokumentasjon i politiske eller juridiske beslutningsprosesser.
I Canada, Alaska, New Zealand og Australia har man i flere tiår gjort positive erfaringer med forskning som gjøres i et nært samarbeid mellom forskere og urfolksgruppen etter etiske retningslinjer for urfolksforskning (LaVeaux &amp;amp; Christopher, 2009).
er resultat av et samarbeid mellom reindriftsutøvere og forskere, mellom Norske Reindriftsamers Landsforbund (NRL) og Samisk nasjonal kompetansetjeneste for psykisk helsevern og rus (SANKS).
Undersøkelsen hadde som mål å dokumentere reindriftshverdagen på en forståelige og anvendbar måte for reindrifta, gjennom å ta utgangspunkt i den reindriftssamiske livsverden og integrere reindriftsutøvernes kunnskap, verdier, normer og praksiser i forskningsarbeidet.
har benyttet kanadiske retningslinjer for helseforskning med urfolk (CIHR, 2007) fordi Norge og Norden ikke har hatt slike retningslinjer.
Arbeidsmodellen bygger på et likeverdig samarbeid/partnerskap, en omforent forståelse av forskningsoppdraget, hvordan arbeidet skal gjennomføres, og hvordan produktet skal forvaltes.
Urfolkets innflytelse på forskningsprosessen, eierskap til egne data/kunnskap og kontroll med hvordan forskerne forvalter (bl.a. tolker) materialet som samles inn, er viktige prinsipper i de etiske retningslinjene.
Arbeidsmodellen er et navigeringsverktøy som integrerer urfolkskunnskap og forskningsfaglig kunnskap på en måte som både ivaretar urfolksgruppas selvdefinerte utfordringer og forskningsfaglig kvalitet.
NRL og SANKS inngikk en juridisk bindende kontrakt om forskningssamarbeidet, og etablerte en prosjektorganisasjon med styringsgruppe, referansegruppe/ekspertpanel, et forskerteam og flere fokusgrupper.
På alle nivåer deltok representanter fra både NRL og SANKS.
Datamaterialet ble samlet inn gjennom en nasjonal spørreundersøkelse.
Spørreskjemaet var konstruert med utgangspunkt i de tema og utfordringer reindriftsutøverne beskrev som sentrale for reindriftslivet.
Deler av tallmaterialet er derfor ikke egnet til å sammenliknes med undersøkelser av befolkningsgrupper der levesett og kultur er annerledes, for eksempel med norsk majoritetsbefolkning.
4.3.2 Svargruppa fra samisk reindrift i sørsamisk område.
Svargruppa består av 151 personer.
Tabell 4.2 viser prosentvis fordeling av karakteristika ved svargruppa.
Det er noe høyere representasjon av menn enn kvinner.
Kvinnene er i overvekt i den yngre gruppen (56,3 %), mens det er flest menn blant de eldre (60,5 %).
Gjennomsnittsalder på deltakerne er 36–45 år.
Sammenholdt med tall over den geografiske fordelingen av reindriftssamisk befolkning er deltakelsen fra Nordland reinbeiteområde relativt sett noe høyere enn deltakelsen fra de to sørligste reinbeiteområdene.
Utdanning innen reindrifts- eller reindriftsrelaterte fag er vanskelig å tallfeste fordi man tilegner seg kunnskap og ferdighet gjennom å delta i drifta fra barnsben av.
Tallene på utdanningsnivået gjelder kun
I reindriftsbefolkninga er det imidlertid store forskjeller i utdanningsnivå mellom kjønnene, også vesentlig større kjønnsforskjeller enn i den samiske befolkninga generelt (SSB, 2014, kildetabell 07585).
Hele 60 % av reindriftskvinnene i sørområdet har utdanning på høgskole/universitetsnivå.
For en familiebasert driftsform som reindrift er det familiens samlede kunnskap og ferdigheter som teller.
Både i samisk reindrift og hos andre mobile pastoralister ses en kjønnsbasert rollefordeling av oppgaver, der mennene i hovedsak opparbeider ferdigheter og kunnskap rundt gjeting og arbeid i direkte kontakt med dyra, mens kvinnenes kompetanse er knyttet til praktiske og administrative oppgaver for husholdet.
Det høye utdanningsnivået blant kvinnene avspeiler også reindriftskvinnenes rolle med å bringe eksterne inntekter til familien og drifta gjennom lønnsarbeid (Møllersen, 2018).
Som forventet i en familiebasert næring er andelen aleneboende relativt lav (12,8 %) sammenliknet med 18 % aleneboere på nasjonal basis (SSB, 2011).
Tabell 4.3 gir en oversikt over svargruppas tilknytning til reindrifta, roller, arbeidsområde og økonomisk avhengighet.
Siida-andelsinnehaverne er overrepresentert i svargruppa med 34,4 % mot 19,5 % av reindriftsbefolkninga (Økonomisk utvalg, 2012, tabell 7.2.4).
91,5 % av svarpersonene jobber hel- eller deltid i reindrifta, og 80,6 % har hoved- eller biinntekter fra reindrifta.
I henhold til Økonomisk utvalg (2012, tabell 7.2.3) var det 573 personer i samisk reindrift i sørområdet, og det ble utført 165 årsverk.
Vår undersøkelse har ikke målt arbeidsdeltakelse i årsverk, men en rapportert heltidsdeltakelse på 46,1 %, samt deltidsdeltakelse på 45,4 %, tilsier at svarene i denne undersøkelsen i all hovedsak kommer fra den gruppen reineiere som har betydelig arbeidsmessig tilknytning til reindrifta.
I henhold til totalregnskapet for reindriften (Økonomisk utvalg, 2012, tabell 7.1.4) utgjør inntekten fra arbeid utenfor reindrifta brorparten av siida-andelens samlede inntekter, og kvinnene står for den største andelen av eksterne inntekter.
I vår svargruppe bidrar 87,3 % av kvinnene og 68,6 % av mennene med eksterne inntekter.
Av figur 4.1 ser vi at 14 % av dem som jobber heltid eller deltid i reindrifta, ikke har inntekter fra reindrifta.
I fokusgruppene redegjorde reindriftsutøverne for hvilke forhold ved arbeidet og tilværelsen som gir psykisk slitasje.
Det å leve som en minoritet, forholdet til eksterne aktører, offentlige myndigheter og medier, det å være ekskludert fra beslutningsprosesser som gjelder eget liv, arealinngrep og andre inngrep var blant de mest sentrale tema.
Fysiske belastninger og behov for fritid og rekreasjon ble ikke vektlagt fra reindriftsutøvernes side.
I spørreskjemaet ble disse forhold likevel tatt med, fordi det dreier seg om arbeidsforhold med kjent betydning for helse.
Arbeid i primærnæringer innebærer ulike fysiske belastninger fordi arbeidsforholdene påvirkes av naturkreftene og fordi helse, miljø og sikkerhet i arbeidslivet ikke har holdt tritt med den teknologiske utviklinga.
Tabell 4.4 viser hvor stor andel av reindriftsutøverne som utsettes for fysiske/kroppslige belastninger med kjent helserisiko.
Støy er et velkjent arbeidsmiljøproblem.
Eksponering for støy kan føre til fysiologiske og psykologiske stressreaksjoner og øke risiko for ulykker (Lie, Skogstad, Tynes, Johannessen, et al. 2013).
Hele 57 % av reindriftsutøverne er mer eller mindre støybelastet under arbeidet.
Til sammenlikning er 10–15 % av gårdbrukere, fiskere og håndverkere utsatt for høyt støynivå (Vrålstad, 2011).
Mens 67 % av reindriftsutøverne eksponeres for støv og/eller gasser, er det kun 13 % av arbeidstakerne i Norge som eksponeres for støv, gasser eller damp (NOA, 2007).
Kulde påvirker både oppmerksomhet og motorisk yteevne.
Man vet lite om hvordan langvarig opphold i kulde virker på helse og yteevne i kombinasjon med andre fysiske påkjenninger, f.eks. vibrasjoner fra kjøretøy (Knardahl, Medbø, Strøm, &amp;amp; Jebens, 2010).
I sørsamisk område utsettes 75 % av reindriftssamisk befolkning for nedkjøling i reindriftsarbeidet sitt.
Arbeidet innebærer fysisk tunge tak for 85 % av dem som svarte.
Dette samsvarer med svensk forskning som viser at forekomsten av fysiske belastningslidelser i reindriftsbefolkninga er klart høyere enn for kroppsarbeidere i industri, bygg, transport og landbruk (Södra Lapplands forskningsenhet, 2009).
Risikoen for fysiske påkjenninger er størst blant siidaandelsinnehaverne.
Hele 61 %, med en overvekt av dem som jobber i flokken, svarer at de gjentatte ganger er blitt skadet i arbeidet med rein, under bruk av redskap og kjøretøy.
Det er et bilde som samsvarer med tidligere undersøkelser fra både svensk og finsk reindrift (Södra Lapplands Forskningsenhet, 2009;
48,8 % har aldri klart å skaffe stedfortreder i arbeidet ved behov, og 39 % av reindriftsutøverne i sørområdet har ikke hatt ferie, eller kun feriert én gang siste tre år.
De som oftest går på arbeid ved sykdom/skade, tar relativt sett minst ferie, – uavhengig av type arbeid eller økonomisk avhengighet av reindrifta (figur 4.2).
Resultatene gir et bilde av en arbeidssituasjon med begrensede muligheter til å kunne legge inn nødvendig rekreasjon for å dempe negative helsemessige konsekvenser av påkjenninger, slitasje, skader og sykdom.
Utførelse av manuelt krevende arbeid ved fysisk sykdom/skade kan gjøre det vanskeligere å bli frisk igjen, og øker i tillegg risikoen for nye skader på grunn av svekket reaksjonsevne og oppmerksomhet.
4.4.2 Stress og krav i arbeidet
Når man står overfor motstridende krav eller krav som overskrider de ressursene man har til rådighet, øker risikoen for et helseskadelig stressnivå.
Motstridende krav kan eksempelvis være når rammebetingelser og pålegg kommer i konflikt med krav til dyrevelferd (rovviltangrep, togpåkjørsler).
Krav som overskrider ressursene, kan være regler som forutsetter arbeidskraft, tid, utstyr, kompetanse som man ikke har tilgang til, og som derfor skaper bekymring og problem, og en vedvarende usikkerhet når det gjelder konsekvensen av å ikke kunne oppfylle kravet.
Tabell 4.5 viser hvordan reineierne rapporterer tidspress, bekymring og regelbelastning i arbeidet sitt.
Det er fremfor alt regler og pålegg fra myndighetene som er en stressfaktor for reineierne (88 %) i svargruppa.
Det ses ingen forskjell mellom menn og kvinner, aldersgrupper, roller eller arbeidsoppgaver når det gjelder stress og regelbelastning.
4.4.3 Forholdet til myndighetene
Tabell 4.6 gir eksempler på reineiernes oppfatning av hvordan det offentlige forholder seg til reindrifta.
Det fremgår av tabellen at ca. 2 % av reindriftsbefolkninga mener at det offentlige/staten har god kunnskap om reindrifta, ser på reindrifta som viktig for dagens samfunn, og gir reindrifta en rettferdig behandling sammenliknet med andre næringer.
Det er betydelig forskjell på tilliten til den sentrale og lokale reindriftsforvaltningen.
Undersøkelsen ble gjennomført i forkant av at sentrale myndigheter i 2014 omorganiserte den lokale reindriftsforvaltningen.
Reindrifta protesterte på dette, blant annet fordi det innebar at reindriftskunnskapen ville bli svekket når områdekontorene/områdestyrenes funksjoner ble overført til Fylkesmannen.
Tillit er avhengig av hvilke forventninger man har til at systemet forstår dine behov, hvilke erfaringer man har med systemets holdninger til og ivaretakelse av disse behovene, nærhet til og innflytelse på beslutningsprosessene.
Dette gjelder spesielt der man i utgangspunktet er i en utsatt eller sårbar posisjon (Grosse, 2012).
Reindriftssamisk befolkning i sørsamisk område er en liten urfolksgruppe som er helt avhengig av at myndighetene har kunnskap om utfordringene i reindrifta for å kunne ta hensyn til næring og levesett ved utforming av politikk og regelverk som berører reindriftsbefolkninga.
Resultatene fra undersøkelsen gir sterke indikasjoner på at norske myndigheter ikke har maktet å opptre på en måte som gir de samiske reindriftsutøverne i sørområdet tiltro til at dette er tilfellet.
I undersøkelser av majoritetsbefolkninga finner man at personer med høyere utdanning har høyest tillit til myndigheter, antakelig fordi kjennskap til systemet gjør det lettere å identifisere seg med beslutningstakerne i samfunnet (Grosse, 2012).
I reindriftsbefolkninga er det omvendt, tilliten til myndighetene er lavest i gruppa med høyest utdannelse.
Det kan synes som om negative erfaringer med beslutningsprosessene overstyrer kjennskap til systemet.
Uttalelser fra reindrifta og intervju med byråkrater i andre sammenhenger tilsier også at myndighetenes kunnskap er mangelfull, kanskje fordi reindrifta er lite synlig i samfunnet og heller ikke oppfattes som økonomisk viktig (Jernsletten 2002).
Reindriftsutøverne sier at folk vet lite om og er mistroiske til reindrifta og reindriftsutøvere (tabell 4.7).
99 % er bekymret for omtalen av reindrifta i media, og for 79 % har dette vært direkte belastende.
En undersøkelse av hvordan samiske saker fremstilles i norske aviser, viste at mediene tegnet et gjennomgående negativt bilde av reindrifta, mens andre samiske tema fikk mer variert omtale.
Mediene videreformidler informasjon og holdninger fra både det offentlige og allmennheten, og synspunkter og fakta som er dannet på grunnlag av dårlig kunnskap og forståelse, blir bekreftet og forsterket (Berg, 2001).
69 % angir at de selv og/eller familien har vært utsatt for trakassering fordi de er i reindrifta.
49 % har vært utsatt for trusler, skadeverk eller vold fra personer utenfor reindrifta.
Tallene sier ikke noe om hvor alvorlig fysisk og psykisk krenkelse har vært, men indikerer at erfaring med diskriminering og kriminell aggressivitet fra omverdenen er skremmende høy.
En tidligere norsk undersøkelse av diskriminering blant samer og ikke-samer viste at 35 % av samene hadde opplevd diskriminering, mens 3,5 % av de norske rapporterte diskriminering (Hansen &amp;amp; Sørlie, 2012).
Resultatene våre tyder derfor på at den reindriftssamiske befolkninga er ekstremt utsatt for diskriminerende handlinger.
Erfaringer med marginalisering og diskriminering fordeler seg ganske jevnt mellom kjønn, aldersgrupper, rolle og arbeidsmessig tilknytning til reindrifta.
I tabell 4.8 presenteres de typer eksterne inngrep som står for de mest omfattende negative konsekvensene når det gjelder tap av beite, økonomisk tap, merarbeid og stress.
Én type inngrep kan bestå av flere enkeltinngrep.
For eksempel kan kraftutbygging eller gruvevirksomhet vise til flere anlegg i samme reinbeitedistrikt, inklusive fremføring av veier.
Hyttefelt og turisme kan være etablert i flere deler av beitelandet med ulike aktiviteter til forskjellige tider av året.
Det fremgår av tabellen at rovvilt er det inngrepet som er desidert mest belastende for reindrifta i sørområdet.
De aller fleste reineiere må tåle både økonomiske tap, merarbeid og stress på grunn av trusler og angrep fra rovvilt.
Sammenliknet med samisk reindrift i nordområdet er jordbruk, naturvern og jernbanen inngrepstyper som har klart større konsekvenser for den sørsamiske reindrifta.
Hyttebygging og kraftvirksomhet har hver især redusert beitearealene for nesten 80 % av reineierne.
Det er et tankekors at hytter, turisme og barmarks- og scooterløyper som skal gi rekreasjon, avstressing og fremme folkehelsa til majoritetsbefolkninga, påfører reineierne helserisiko gjennom overarbeid og psykisk stress.
Det er også et tankekors at naturvern som skal beskytte naturen mot forstyrrende og irreversible inngrep, kommer i et motsetningsforhold til reindriftssamisk bruk av områdene.
Selv om tabellen ikke omfatter alle typer inngrep, viser den med all tydelighet at de fleste reineieren skal integrere i det komplekse samspillet rein–landskap–reineier.
Det som kan være en hensiktsmessig løsning for å gjennomføre én type tilpasning, kan fort komme i konflikt med tilpasningskrav utløst av andre typer inngrep.
Tilpasningsprosessene krever ekstrainnsats og er forbundet med usikkerhet når det gjelder utfallet (Kalstad &amp;amp; Brantenberg, 1987).
Tabell 4.9 viser at 95 % av reineierne lever med inngrep som innebærer stress og merarbeid, og henholdsvis 67 % og 71 % lever med minst fire ulike typer stress- og arbeidsbelastende inngrep.
Ved opphopning av tilpasningskrav øker risikoen for skadelig stress og sykdom (Gerrig &amp;amp; Zimbardo, 2002, Mark &amp;amp; Smith, 2008).
92 % av reineierne har angitt inngrep som medfører beitetap og økonomisk tap.
Økonomisk tap og tap av beiteland kan måles og dokumenteres, og i en viss utstrekning kompenseres for.
Stress og merarbeid er vanskelig å dokumentere.
Tap av livskvalitet, yteevne og helse utvikles over tid, og årsaksforholdene ligger ikke alltid opp i dagen.
Når familiens arbeidskapasitet er oppbrukt, når man trenger ekstrahjelp eller hvile, har mange vansker med å finne en vikar med reindriftsfaglige kvalifikasjoner (jf. s. 11).
Lavaktivitetsperiodene som tradisjonelt har gitt rom for rekreasjon, skrumper inn eller forsvinner i merarbeid på grunn av vedvarende opphopninger av krav om tilpasninger.
4.4.6 Livskvalitet og psykisk helse
4.4.6.1 Trivsel med arbeidet
Den reindriftssamiske befolkninga i sørsamisk område har svært høy trivsel (98 %) og arbeidsglede (95 %), selv om også mange (74 %) sier at de opplever at arbeidsgleden periodevis kan forsvinne.
Så vidt det har vært mulig å bringe i erfaring, er det bare rapportert samme høye trivselsnivå i én annen næringsvei her til lands, nemlig blant fiskere (Amundsen, 2015). Til sammenlikning angir 90 % av de yrkesaktive i Norge tilfredshet med jobben (STAMI, 2011), og 79 % av ansatte i privat sektor er mer eller mindre fornøyde med arbeidsdagen sin (NTBinfo, 2014).
Nesten alle (94 %) oppgir at de har tilstrekkelig kompetanse for arbeidet sitt, at de stadig lærer nye ting (94 %) og har frihet til å bestemme hvordan arbeidet utføres (91 %).
Dette er kvaliteter ved et arbeid og en arbeidsplass som styrker kapasiteten til å mestre utfordringer, problemer og høye krav, og som hever tålegrensen for helseskadelig stress (Karasek &amp;amp; Theorell, 1990). I den yrkesaktive befolkninga i Norge er det 63 % som angir selvbestemmelse i arbeidet (Vrålstad, 2011).
Livskvalitet handler om humør, engasjement og aktivitet i hverdagen, og ble målt med spørreskjemaet WHO-5. Høye skårer tilsier høy livskvalitet.
Svarene viser at de fleste har en moderat til god livskvalitet, men for 5 % er skåren så lav at det kan bety svekket psykisk helse.
Livskvalitet fordeler seg jevnt mellom kjønn, aldersgrupper, utdanningsnivå, så vel som roller og arbeidsoppgaver.
Fysiske påkjenninger i arbeidet øker ikke risikoen for svekket livskvalitet.
Imidlertid ser vi at livskvaliteten er gjennomgående lavere hos dem som jobber under tidspress, hos dem som har hatt problemer på grunn av medieomtale av reindrifta, hos dem som har opplevd diskriminerende overgrep fra folk utenfor reindrifta, samt hos dem som har sterkest opplevelse av negative holdninger fra offentlige myndigheter.
Figur 4.3 og 4.4 illustrerer hvordan skåren på livskvalitet beveger seg i forhold til negative erfaringer med offentlige myndigheter, og erfaringer med at medieomtale av reindrifta har ført til vanskeligheter.
Sammenholdt med den meget høye arbeidstrivselen er generell livskvalitet klart lavere.
Deltakelsen i reindriftslivet betyr for de fleste å måtte leve med sosial eksklusjon, krenkelse, marginalisering og diskriminering.
Mangel på aksept for reindrift som liv og næring, de ferdigheter og den innsatsen som ligger i å drifte reinflokken, er et angrep på reineierens identitet og en trussel mot selve livsgrunnlaget.
Holdninger til samisk reindrift gjenfinnes i politiske prioriteringer der reindriftas ressursgrunnlag, beiteland og flytteveier må vike for andre samfunnsinteresser (jf. tabell 4.8).
Mer enn halvparten av svargruppa (57 %) sier da også at de er engstelige for å bli tvunget til å forlate reindrifta.
4.4.6.3 Psykisk helse
Psykisk helse ble målt med måleinstrumentet HADS, som registrerer reaksjoner og symptomer på angst og depresjon.
Høye skårer indikerer svekket psykisk helse.
Resultatene viser at 27,2 % av reindriftssamene i sørområdet sliter med psykiske symptomer/reaksjoner som kan innebære svekket sosial, jobbmessig eller personlig fungering.
Psykisk slitasje er jevnt fordelt mellom kvinner og menn, ulike aldersgrupper og ulike utdannelsesnivå.
Den psykiske slitasjen er gjennomsnittlig høyere hos dem som er siida-andelsinnehavere enn hos dem som ikke har siida-andel.
Blant dem som har erfaring med eksklusjon og diskriminering fra offentlige myndigheter, medier eller folk utenfor reindrifta, er sjansen for psykisk slitasje større enn blant dem som rapporterer mindre eller ingen negative holdninger fra omverdenen.
For dem som er bekymret for å bli tvunget ut av næringa, er den psykiske slitasjen klart høyere enn for dem uten slik bekymring.
Ikke overraskende følger den psykiske helsa til reindriftsbefolkninga i sørsamisk område samme mønster som livskvaliteten, når det gjelder hvilke levekår som synes å være en helserisiko, direkte eller indirekte.
Tallmaterialet i vår undersøkelse tyder på at det i høy grad er diskriminerende holdninger og handlinger som storsamfunnet, representert ved myndigheter, medier og folk utenfor reindrifta, tar i bruk i møte med reindriftsutøverne, som medfører psykisk slitasje.
Det er bred enighet om at diskriminering, hvis det foregår relativt ofte og over tid og spesielt hvis det starter tidlig i livet, utsetter helsa for slitasje som kan føre til både psykisk og fysisk sykdom senere i livet (Shepherd, 2017;
Pascoe &amp;amp; Richman, 2009).
Dette er også sammenfallende med de hypotesene som reindriftsutøverne presenterte i fokusgruppene, nemlig at livslang minoritetsstatus kombinert med konflikter med offentlige og andre aktørers interesser i beiteområdene, opplevd forskjellsbehandling og degradering av reindriftskunnskap i beslutningsprosesser er forhold som tærer alvorlig på psykisk velbefinnende.
4.4.6.4 Bruk av rusmidler
Overdrevent alkoholbruk har særskilt negative konsekvenser i et arbeid der man har ansvar for dyrevelferd, anvender motoriserte fremkomstmidler og der arbeidsoppgaver stiller krav til oppmerksomhet og reaksjonsevne og et smidig sosialt samspill.
Tabell 4.11 gir en oversikt over hvordan alkoholkonsumet i den sørsamiske reindriftsbefolkninga, sammenliknet med øvrig befolkning i Norge, fordeler seg med tanke på hvor ofte man inntar alkohol, og hvor ofte man inntar større mengder alkohol.
Tabellen viser at alkoholbruken i den reindriftssamiske befolkninga i sørsamisk område er nokså lik alkoholbruken ellers i landet når det gjelder hyppighet av alkoholkonsum.
Når det gjelder inntak av større mengder alkohol, er imidlertid hyppigheten noe sjeldnere hos reindriftsbefolkninga.
I nasjonal befolkning er alkoholkonsumet høyest for menn og i yngre aldersgruppe.
I svargruppa vår var det bare 2 % av dem i etableringsfasen som benyttet alkohol ukentlig eller oftere, mens henholdsvis 13 % og 16 % av svarpersonene i driftsfasen og seniorfasen hadde dette drikkemønsteret.
Alkoholkonsumet varierer med kjønn, men ikke med roller eller arbeidsoppgaver i reindrifta, eller med fysiske belastninger, livskvalitet og psykisk helse.
De få (5,7 %) som har benyttet andre rusmidler, har samtidig et relativt høyt alkoholkonsum.
Det er ingen grunn til å anta at sørsamisk reindriftsbefolkning har større alkoholkonsum enn befolkninga ellers.
Imidlertid, på grunn av arbeidets karakter og den gjensidige avhengigheten av hverandres ytelser innenfor siidaen, er det nærliggende å anta at overdreven alkoholbruk hos enkeltpersoner betyr merarbeid for kollegaene og engstelse for økt risiko for skader på dyr og mennesker, og således kan ha store konsekvenser for et reinbeitedistrikt.
I henhold til WHO (Ottawacharteret, 1986) er helsefremmende arbeid å skape de rammene som gir enkeltindividet mulighet til å ta kontroll over egen helse.
Sosial ulikhet og forskjellsbehandling er stressfaktorer som utgjør helserisiko.
Imidlertid, sosial ulikhet (klasse, etnisitet, mulighet for innflytelse m.m.) blir ofte tatt for gitt, både av dem som rammes av ulikhet, og av dem som ikke rammes.
Forskjellsbehandling blir ofte fortiet eller forklart ved egenskaper hos den gruppen som rammes negativt.
Det bidrar til at de strukturene som opprettholder ulik behandling av grupper i samfunnet, forblir uuttalte og usynlige.
Den menneskelige tålegrensen for belastninger påvirkes av samspillet mellom de kravene som stilles, hvilken innflytelse man har på valg av løsninger, og om man får sosial støtte for å mestre utfordringene (Karasek &amp;amp; Theorell, 1990).
Man kan tåle høyere stressnivåer når man gis et brukbart handlingsrom og får sosial støtte under mestringsprosessen.
Forventning om at innsats gir forbedring, øker også tålegrensen.
Samtidig svekkes tålegrensen når varigheten, omfanget og opphopning av belastende krav øker, fordi ekstrainnsats tapper krefter og innskrenker mulighetene for hvile.
Den reindriftssamiske befolkninga i sørsamisk område er en liten minoritet både i nasjonal, i samisk og i reindriftssamisk sammenheng.
Den historiske ballasten og den uttalte minoritetsposisjonen har innskrenket mulighetene for innflytelse på egne levekår.
Reindrifta i Norge har gått fra å være en familiebasert levemåte og næringsvei regulert av samisk sedvane og skikker, til å være en lovregulert produksjonsbedrift organisert etter privatrettslige prinsipper innenfor det moderne norske samfunn.
Regelverk og eksterne inngrep har innskrenket den iboende bærekraft-mekanismen i reindrifta: det fleksible samspillet rein–landskap–menneske.
Denne artikkelen har, med utgangspunkt i befolkningas egen erfaring og kunnskap om psykisk belastende livsbetingelser, presentert noen av de leve- og arbeidsforholdene som setter rammebetingelser for den enkelte reindriftsutøvers muligheter til å ivareta egen helse.
I tillegg til en rekke fysiske belastninger viser undersøkelsen at den reindriftssamiske befolkninga i sørsamisk område utsettes for massiv diskriminering, og at myndighetene ikke har maktet å vise forståelse for og ta hensyn til de problem, behov og utfordringer den reindriftssamiske befolkninga står overfor i sitt liv og virke.
Risikoen for redusert psykisk helse og livskvalitet øker parallelt med grad av negative holdninger og handlinger fra myndigheter, medier og de sosiale omgivelsene.
På bakgrunn av disse funnene er det nærliggende å anta at stressnivået i den reindriftssamiske befolkninga i sørsamisk område utgjør en betydelig helserisiko både for dagens voksne og for den oppvoksende generasjon.
Helsestandarden i befolkninga i Norge er høy, og forebyggende helse-, miljø- og sikkerhetsarbeid i arbeidslivet har stått sentralt i flere tiår.
Helsedirektoratet (2010) fremhever hvor viktig det er å følge opp de grupper i samfunnet som er utsatt for hyppige eller mange risikofaktorer.
Det kan gjøres ved å fjerne eller dempe årsaken til helsebelastningen, eller ved at man tilfører ressurser eller styrker eksisterende ressurser.
Stortingets folkehelsemelding påpeker nødvendigheten av samarbeid på tvers av sektorene i samfunnet, og fremhever betydninga av å bekjempe diskriminering og utenforskap/sosial eksklusjon, spesielt for den psykiske helsas skyld (HOD, 2015).
Nasjonale føringer oppfordrer således til at man skal legge vekt på helserelaterte leve- og arbeidskår for den reindriftssamiske befolkninga i sørområdet.
Når oppmerksomheta allikevel har vært minimal, kan det ha sammenheng med de strukturene som usynliggjør og opprettholder sosial ulikhet og forskjellsbehandling.
Ved utbygginger og andre inngrep, så vel som ved utforming av regelverk og politiske vedtak, mangler konsekvensutredninger av om og hvordan livskvaliteten og helsa til den reindriftssamiske befolkninga blir berørt.
For vindkraftutbygging vurderes eksempelvis helsemessige konsekvenser i forhold til tap av rekreasjonsområder og støynivå i nærområdet, mens det ikke fremkommer vurderinger av hvordan helsa til reindriftssamene i området berøres.
Tillit bygger på de forventningene man har til at systemet forstår ens egne behov, hvilke erfaringer man har med systemets holdninger til og ivaretakelse av disse behovene, og hvorvidt man har nærhet til og innflytelse på beslutningsprosessene (Grosse, 2012).
Sentrale myndigheter oppleves ikke som støttespillere av reindriftsutøverne.
De menneskelige og materielle kostnadene som påføres reindrifta ved krav om tilpasninger, blir ikke oppfattet, forstått eller vurdert som viktige.
Holdninger og handlinger fra sentrale myndigheter legger normer for hva som er sosialt akseptabelt i samfunnet, noe som reflekteres i omfanget av ydmykende eksponering i media og negative holdninger og aggressive handlinger fra folk utenfor reindrifta.
Lov om likestilling og forbud mot diskriminering (Barne- og likestillingsdepartementet, 2017) pålegger offentlige myndigheter å tilegne seg nødvendig kunnskap om brukergruppenes utfordringer, behov og synspunkter, og utforme tjenester/tilbud/regler for å møte disse utfordringene og behovene.
En oppfølging av denne lovpålagte forpliktelsen overfor den reindriftssamiske brukergruppa i sørsamisk område vil bidra til at kunnskap om de materielle, praktiske og sosiale rammebetingelsene som innvirker på helsa til reindriftssamene, blir del av premissgrunnlaget ved forvaltningsmessige og politiske vedtak som berører reindriftsbefolkninga.
Resultatene viser betydelige arbeidsrelaterte fysiske påkjenninger og høy skade/ulykkesfrekvens som tilsier at det trengs mer detaljert kunnskap om risikosituasjoner og skadereduserende tiltak eller hjelpemidler som er tilpasset reindrifta.
Tradisjonelt har rolige driftsperioder gitt reindriftsutøveren rom for rekreasjon, men opphopning av krav om tilpasninger gir merarbeid på bekostning av hvileperiodene.
Ordninger med tilgjengelig og kvalifisert reindriftsvikar bør utredes.
Alle mennesker har en tålegrense for belastninger, et sted der krav om ytelse og mestring overskrider den kapasitet og de ressurser man har til rådighet.
Samfunnet har et ansvar for å tilrettelegge slik at leve- og arbeidskårene, også for reindriftssamisk befolkning i sørsamisk område, er forenlige med god helse.
 
4 Samisk fjernundervisning
Kevin Johansen, Cand.polit. fra Universitetet i Tromsø / Universidad de Granada.
Seniorrådgiver Fylkesmannen i Nordland
Sammendrag:
Etter at opplæringslova blei innført i Norge har alle samiske elever individuell rett til opplæring i samisk i skulen.
Mange samiskelever er busatt i områder der det ikke finnes stedlige samisklærere.
I slike tilfeller må skoleeier tilby alternative opplæringsformer i samisk.
Den mest utbredte av disse er fjernundervisning.
«Samiske tall forteller» har tidligere dokumentert økt urbanisering blant samer i Norge.
Dette bidrar til at behovet for samisk fjernundervisning vil øke i åra som kommer.
Dette kapitlet tar for seg samisk fjernundervisning i et historisk perspektiv og ser elevtallsutviklinga de ti siste åra både i sør-, lule- og nordsamisk.
For å få fram fjernundervisningas andel av det totale elevtallet i samisk ses tallene også opp mot det samiske elevtallet i alt.
I enkelte fagmiljøer hersker det ei holdning om at fjernundervisning er en annenrangs opplæringsmetode.
Dette har sin bakgrunn mer i myter enn fakta.
Fjernundervisning kan være nøyaktig like god (eller mindre god) som annen opplæring.
Elevene som får sin samiskopplæring via fjernundervisning skal også oppnå de samme kompetansemålene i læreplanen som andre samiskelever og de skal vurderes på samme måte.
Derfor er det viktig at samisk fjernundervisning er likeverdig med anna samiskopplæring, og all anna språkopplæring for den saks skyld.
Fjernundervisning har i stor grad vært et urfolksinitiativ der urbanisering har medført krav om innovative opplæringsformer.
Kanada har vært blant de første som begynte med denne opplæringsformen for First Nations som bodde i byer og tettsteder uten stedlige lærere i indianerspråk.
I Norge er det i all hovedsak samer som får opplæring via fjernundervisning så også her er urfolksdimensjonen tydelig.
4.1 Innledning
I 2014 var det ti år siden organisert samisk fjernundervisning blei oppretta i Norge.
Bakgrunnen for dette var et økt behov for alternative opplæringsformer i samisk etter at de fleste samiske internatskoler blei nedlagt.
Det blei igangsatt et prosjekt i sørsamisk område – Sørsamisk ved hjemmeskoler, der man la om opplæringen slik at eleven kunne bo heime og samtidig fikk rettighetsfestet samiskopplæring.
Definisjoner: Fjernundervisning kan defineres på følgende måte: «Fjernundervisning er en måte å organisere undervisning på der eleven eller studenten helt eller delvis har kontakt med lærestedet uten å behøve å være til stede fysisk på dette stedet».
Denne formen for opplæring kan også kalles fleksibel opplæring, nettstudier, IKT-støttet læring, fleksibel opplæringsmodell, osv.
4.1.1 Juridisk forankring
Samisk fjernundervisning er en alternativ opplæringsform der man bruker lyd og bilde via skype, lyd og bilde-studio eller ved hjelp av andre tekniske løsninger.
Retten til opplæring i samisk er hjemlet i opplæringslova § 6 og i forskrift til opplæringsloven § 7-1 som omtaler alternative opplæringsformer.
Opplæringslova § 13-1 sier at det er kommunen og skoleeier som har plikt til å oppfylle opplæringa, også samisk opplæring.
Samiske elever fikk sine rettigheter vesentlig styrket etter innføringen av opplæringslova i 1998. Uten denne loven ville samisk språkopplæring stått langt svakere i dag.
4.1.2 Fjernundervisningas historie
Fjernundervisning har internasjonalt i stor grad vært et urfolksinitiativ der First Nations i Kanada og American Indians i USA var blant de som først begynte å tilby opplæring med denne metoden (Lindberg m.fl. 2003).
Metoden blei utvikla på bakgrunn av et behov om opplæring i områder med store avstander der det var mangel på kvalifiserte lærere.
Delvis på bakgrunn av at dette var et urfolksinitiativ blei fjernundervisning som metode av mange innafor vestlige utdanningsmiljøer sett på som kvalitativt dårligere enn tradisjonell klasseromsundervisning (op.cit. s.2).
I Norge ble den organiserte fjernundervisninga som tidligere nevnt oppretta i 2004 etter gjennomføringer av prosjekter som hadde som formål at samiske elever skulle motta samisk språkopplæring og samtidig kunne bo heime.
Innføringa av opplæringslova medførte også at man innså at mange skoleeiere utenfor samiske kjerneområder ville ha store vanskeligheter med å tilby stedlig opplæring i samisk (Rønning, s. 9).
Modellen for alternativ opplæringsform som blei utvikla besto av tre dimensjoner:
1. Fjernundervisning 2. Ambulerende lærer 3. Språksamlinger
Opplæringsmodellen blei utvikla gjennom nær dialog med samiske opplæringsmiljøer og sentrale myndigheter så nødvendigheten av at institusjoner med nær kontakt med samiske opplæringsmiljøer hadde koordineringsansvaret for samisk fjernundervisning.
Fylkesmennene i Finnmark og Nordland blei forespurt om å påta seg dette koordineringsansvaret av sentrale myndigheter.
Fylkesmennene var positive, men svarte at det kun var aktuelt å påta seg et slikt ansvar om samiske opplæringsmiljøer mente dette var hensiktsmessig og ønskelig.
Departementet gikk i dialog med samiske miljøer som støttet ideen.
Dermed fikk Fylkesmannen i Finnmark koordineringsansvaret for nordsamisk fjernundervisning og Fylkesmannen i Nordland koordineringsansvaret for sørsamisk fjernundervisning.
På dette tidspunktet blei det ikke vurdert et tilsvarende koordineringsansvar for lulesamisk fjernundervisning, men etter en dialog med lulesamiske kompetansemiljøer på et seinere tidspunkt fikk Fylkesmannen i Nordland også koordineringsansvaret for lulesamisk fjernundervisning.
4.1.3 Samisk fjernundervisning i dag
Samisk fjernundervisning er et relativt komplekst fagområde der opp mot 20 enheter tilbyr fjernundervisning til samiske barn og unge, både i grunnskolen og for videregående opplæring.
Det undervises i nord-, lule og sørsamisk og for første- og andrespråk.
Institusjonene som tilbyr opplæringa er både kommunale skoler, kommunale skoler med statlig finansiering, fylkeskommunale skoler, statlige skoler og private språksentre.
Koordinering og informasjon er viktig for at systemet derfor fungerer.
4.1.4 Behovet for fjernundervisningstilbud
Tidligere utgaver av Samiske tall forteller viser at det er økende urbaniseringsgrad blant samer.
I tillegg ønsker samer som flytter til byer og større tettsteder i større grad at deres barn skal fortsette med samiskopplæring etter flytting.
Det er stor mangel på lærere med samisk språkkompetanse og det betyr at mange kommuner vil ha store utfordringer med å skaffe samisklærere.
Til sammen betyr dette at samisk fjernundervisning vil ha økende etterspørsel i framtida og flere barn vil få sin samiskopplæring som fjernundervisning, eventuelt kombinert med for eksempel språksamlinger.
4.1.5 Strategisk plan for samisk fjernundervisning:
Fra sentrale myndigheter har det vært et ønske om en noe mer lik gjennomføring av fjernundervisninga for de ulike språkområdene.
Det blei nedsatt ei arbeidsgruppe som skulle gi innspill til Utdanningsdirektoratet om en strategisk plan for samisk fjernundervisning.
Utdanningsdirektoratet sammenfattet deretter planen slik de ønsket den skulle være.
Sentrale punkter i planen var oppretting av en samisk fjernundervisningsenhet som skulle tilby samisk fjernundervisning, ei delvis omlegging til asynkrone opplæringsleksjoner og et sterkere juridisk grunnlag for språksamlinger.
Det blei gjennomført ei begrenset høring av utkastet der enkelte aktører innafor fjernundervisning, spesielt i sørsamisk område reagerte på utkastet.
Kunnskapsdepartementet ba Utdanningsdirektoratet utarbeide et noe revidert utkast til rammeverk basert på innspillene som kom fram under høringa.
Utdanningsdirektoratet samarbeidet da med Fylkesmennene om et utkast som legger opp til å beholde fjernundervisningstilbyderne man har i dag under forutsetning om at de oppfyller kvalitets- og kvalifiseringskriterier basert på pedagogisk og språklig kompetanse samt kompetanse i fjernundervisningsdidaktikk.
4.1.6 Behovet for kompetanse i fjernundervisningsmetodikk
Selv i dag er det mange som mener fjernundervisning ikke er en fullgod metode for språkopplæring og at den derfor kun er ei nødløysing der tradisjonell opplæring ikke kan tilbys.
Athabasca University i Kanada, som er en av de institusjonene som har arbeidet mest med fjernundervisning i et urfolksperspektiv, påpeker at fjernundervisning kan holde minst like høyt nivå som tradisjonelle opplæringsformer (Lindberg m.fl. 2003, s. 2).
4.2 Innholdet i samisk fjernundervisning
Som nevnt tidligere har fjernundervisningstilbudet vært noe ulikt i de ulike språkområdene.
Dette kan det være gode årsaker til, da språksituasjonen er så vidt ulik.
Under beskrives kort de ulike modellene.
Fjernundervisningselevene har ulikt timetall basert på om de velger samisk som første- eller andrespråk og ut fra hvilket årstrinn de er på.
I tabellen under framkommer gjennomsnittlig årstimetall i samisk som førstespråk og andrespråk.
Elever som har opplæring i samisk er fritatt fra vurdering i sidemål og fritatt for opplæring i andre fremmedspråk, hvis de ønsker det.
Det er viktig å presisere at samiske elever kan velge å ha både norsk og samisk som førstespråk.
Da legges timetallet i førstespråk og andrespråk sammen og så deler man likt mellom språkene eller vekter det språket eleven ønsker å styrke.
Foreløpig er det ikke lagt opp til at elevene kan velge å få opplæring i to samiske språk i skolen.
De fleste elevene som mottar fjernundervisning har valgt å ha samisk som andrespråk.
Nordsamisk: Nordsamisk er det språket flertallet av fjernundervisningselevene har.
Modellen går ut på at elevene får en andel fjernundervisning og i mange tilfeller kombineres dette med hospitering i en samiskklasse deler av timetallet eleven får tildelt.
Med andre ord er deler av opplæring fjernundervisning og deler er som elev i en samiskklasse.
Enkelte elever får imidlertid kun fjernundervisning og ikke hospitering.
Dette kan ha flere årsaker, men en er at spesielt for de yngste kan man ikke reise alene til hospiteringsopphold, og det at foresatte eller andre må reise som ledsager kan gjøre det praktisk vanskelig.
Lulesamisk: Lulesamisk har hatt få fjernundervisningselever i grunnskolen, noe som blant annet skyldes ei vesentlig mer konsentrert bosetting enn for eksempel i sørsamisk område.
I videregående opplæring er elevtallene vesentlig høyere, noe som blant annet skyldes at samtlige lulesamiske elever i videregående får sin opplæring i form av fjernundervisning.
Sørsamisk: Sørsamisk område har spredt bosetting og tradisjonelt mange fjernundervisningselever.
Elevene får hele timetallet som fjernundervisning og mange av eleven får språksamlinger i tillegg.
De ulike fjernundervisningstilbyderne har forskjellige ordninger rundt dette.
Sameskolen for Midt-Norge tilbyr seks uker språksamling, Sameskolen i Snåsa fire uker og Brekken oppvekst- og lokalsenter to-tre uker.
I videregående opplæring har de kortere samlinger.
Noen av elevene kombinerer fjernundervisning med ambulerende lærer.
4.3 Utvikling samisk fjernundervisning siste ti år
Under er elevtallsutviklinga beskrevet for de ti siste åra.
Tallene i parentes viser hvor mange av elevene som har hatt samisk som førstespråk.
For videregående opplæring er det noen få elever som har fått opplæring i samisk som fremmedspråk.
Disse er her inkludert i tallene for andrespråk.
Figur 4.2 viser at elevtallet for lulesamisk fjernundervisning i videregående går i bølger og akkurat nå er på veg oppover.
Et slikt svingende elevtall gir store utfordringer for fjernundervisningstilbyderne når det gjelder langsiktig planlegging av bemanningssituasjonen.
Når man ikke vet elevtallet fra år til år er det vanskelig å forsvare for eksempel store satsinger med hensyn til målrettet kompetanseheving for fjernundervisningslærerne.
For grunnskolen viser figuren at elevtallene er små, men stabile.
Potensialet for økte elevtall innafor lulesamisk fjernundervisning i grunnskolen må anses å være betydelig.
4.4 Avslutning
Artikkelen har sett på samisk fjernundervisning i et tiårsperspektiv.
Vi har sett at utviklingen har gått noe i bølger når det gjelder elevtall.
Utviklingen for fjernundervisning sammenfaller i stor grad med den totale elevtallsutviklingen i samisk.
Imidlertid viser statistikken også at det for enkelte år, og for enkelte samiske språk at fjernundervisning har vært helt avgjørende for at samiskelever har fått sin språkopplæring.
Derfor er samisk fjernundervisning svært viktig, og det er sannsynlig at med økende urbanisering vil fjernundervisning bli stadig viktigere for at nasjonale målsettinger om satsing på samisk språk kan oppfylles.
4.5 Tilrådinger
Fylkesmannen i Finnmark og Fylkesmannen i Nordland må fortsette kompetansehevingsarbeidet for samiske fjernundervisningslærere.
Arbeidet må fokusere både på fjernundervisningsdidaktikk, bruk av tekniske verktøy, samisk språk og man må sikre urfolksdimensjonen i fjernundervisninga.
Det må stilles ressurser til rådighet for kompetansehevinga.
Det vil være berikende å se til gode eksempler fra utlandet på god fjernundervisning.
Fjernundervisningstilbydere må sikres rammevilkår som bidrar til at de kan planlegge langsiktig i forbindelse med tilsettinger av FU-personell.
Informasjonen om fjernundervisning som opplæringsmodell må informeres om til både skoleeiere og foreldre.
Refusjonssatsen til skoleeiere for samisk fjernundervisning må økes vesentlig.
Ved samisk fjernundervisning for de aller yngste elevene bør en assistent bistå i opplæringa hos mottakerskolen.
Ei målrettet kompetanseheving for samiske fjernundervisningslærere må gjennomføres, ikke minst fordi det er få eller ingen kurstilbud i fjernundervisningsdidaktikk i lærerutdanningene.
Samiske elever bosatt i utlandet bør ha samme rett til komplementær samiskopplæring slik norske elever bosatt i utlandet har rett til komplementær norskopplæring.
 
4 Studiepoengproduksjon i samisk i høgere utdanning
Kevin Johansen, Cand.polit. fra Universitetet i Tromsø / Universidad de Granada.
Seniorrådgiver Fylkesmannen i Nordland
Sammendrag:
Fagpersoner med kompetanse i samisk på høgere nivå er nødvendig for å sikre at samfunnets behov for samisk kompetanse blir dekket.
I ei tid der behov for høgere samisk kompetanse er økende, er det viktig å få et bilde av om studiepoengproduksjonen i samisk, basert på avlagte eksamener i språket ved høgere utdanningsinstitusjoner, er økende eller går ned.
Studieprogrammer i samisk på høgere nivå vil være med på å styrke samiske språks status både i samiske samfunn, og i storsamfunnet.
Artikkelen ser på tendensen i høgere utdanning i samisk de siste fem årene, både for sørsamisk, lulesamisk og nordsamisk.
Eksamener i samisk språk er i denne perioden avlagt ved Samisk høgskole, Universitetet i Tromsø, Universitetet i Nordland og Høgskolen i Nord-Trøndelag.
4.1 Innledning
Det har i en årrekke vært mye oppmerksomhet rundt samiske elevtall i skolen og i hvilken grad disse går opp eller ned.
Høgere samisk språkutdanning har det derimot vært mindre interesse for.
Høgere utdanning i samiske språk er av stor betydning for at samisk skal være et språk som brukes på alle arenaer i samfunnet.
En av verdens fremste lingvister, amerikansk-jødiske Joshua Fishman, opererer med åtte stadier for språkbruk ut fra hvor og på hvilket nivå språket brukes: Som vi ser av kategoriseringen, er det øverste nivået av språkbruk at språket brukes overalt og på et høgt nivå.
Jo nærmere et språk befinner seg kategori 8, jo sterkere vil språket stå.
For at samiske språk skal være levende samfunnsspråk og ikke bare nettverksspråk, må de altså helst brukes på de fleste domener i samfunnet, og samisktalende må være i stand til å bruke språket på disse arenaene.
Terminologiutvikling og bruk av samisk i høgere utdanning og forskning er sentrale momenter for å sikre at samisk kan brukes overalt og på et høgt nivå.
Derfor er det betydningsfullt å ha kunnskap om studiepoengproduksjonen i samisk og se utviklinga av den over tid.
Dette kan bidra til at myndighetene treffer beslutninger om målrettede tiltak for å styrke bruken av samisk på høgt nivå, og for å vurdere hvor behovet for differensierte virkemidler er nødvendige.
Artikkelen omhandler studieproduksjonen ved høgere utdanningsinstitusjoner i Norge som tilbyr studier i samisk språk i høgere utdanning.
Tidsperspektivet vil være de fem foregående studieårene.
Avlagte doktorgrader tas ikke med i denne framstillinga.
Her vises det til Samiske tall forteller 4.
4.2 Samisk høgere utdanning i et historisk perspektiv
Universitetet i Oslo var den første institusjonen som tilbydde samisk høgere utdanning i Norge.
Der var det et professorat i samisk så langt tilbake som på 1870-tallet.
Etter hvert ble det også utvikla samiske kurs ved Universitetet i Tromsø.
I en periode var det dessuten samiske kurs ved blant annet lærerutdanninga i Alta.
Samisk høgskole ble oppretta i 1989. Formålet var å dekke det samiske samfunnets behov og styrke samisk kompetanse.
Under opprettinga av Universitetet i Tromsø i 1972 ble det påpekt at institusjonen hadde en rekke oppgaver å ivareta i Nord-Norge når det gjaldt å tjene landsdelens behov innenfor samfunnslivet i vid forstand.
Særlig ble behovene til den samiske befolkning understreket, og utdanning i samisk språk har vært gitt ved UiT siden starten av.
Som en følge av Stortingets behandling av St.meld. 34 (2001–2002) Kvalitetsreformen om høyere samisk utdanning og forskning ble universitetet tillagt et nasjonalt ansvar for samisk og urfolksrelatert forskning, utdanning og formidling.
Styrking av samisk språk ble videre et av de viktigste tiltakene i realiseringen av universitetets egen samiske strategiplan.
Samisk høgskole og Universitetet i Tromsø tilbød i hovedsak kurs i nordsamisk.
Studenter som ønsket høgere utdanning i lulesamisk og sørsamisk, reiste ofte til svenske universiteter for å gjennomføre språkstudiene der.
I 1980 tok Lærerutdanningsrådet kontakt med Levanger lærerhøgskole (som ble en del av Høgskolen i Nord-Trøndelag etter høgskolereformen i 1994), med ønske om at Levanger lærerhøgskole skulle ta ansvar for å opprette en halvårsenhet i sørsamisk.
Studiet starta opp høsten 1981, og i 1988 ble det tilsatt en stipendiat i sørsamisk.
Bodø lærerhøgskole (som seinere ble Høgskolen i Bodø og så Universitetet i Nordland) oppretta et artiumkurs i lulesamisk tidlig på åttitallet.
I 1985 starta lulesamisk 1 på 30 studiepoeng.
En stipendiat i lulesamisk ble tilsatt i 1985, og i 1999 ble det tilsatt høgskolelektor.
Høgskolelektoren var et konkret resultat av stipendiatstillingen ved at den første hovedfagseksamenen i lulesamisk ble avlagt i 1999.
I 2000 ble en professor II i lulesamisk tilsatt.
I 2012 ble det første kullet på bachelor i lulesamisk tatt opp ved Universitetet i Nordland med hele 21 studenter.
4.3 Betydningen av samisk språk ved universiteter og høgskoler
For at samiske språk skal være levende samfunnsspråk, er det viktig at de kan brukes på de fleste domener i samfunnet, slik Fishman påpeker.
Derfor er det nødvendig at enkelte innehar høgere formalkompetanse i samiske språk.
Høgere utdanningstilbud i samisk er med på å øke samiske språks status både hos samer og i storsamfunnet.
En rekke studier har vist at å ta tilbake språket er en viktig del av selvbestemmelsen for urfolk og minoriteter.
I samfunnet er det en stadig økende etterspørsel etter kandidater med høg samiskspråklig kompetanse, både innenfor utdanning, i byråkratiet, som språkarbeidere og i medier, for å nevne enkelte institusjoner.
Høgere utdanningstilbud i samisk er også avgjørende for at samisk skal kunne brukes som forskningsspråk.
4.4 Ansvarsfordeling for samisk i høyere utdanning
Samisk høgskole er i en helt spesiell posisjon ved at den har samisk som både undervisnings-, forsknings- og administrasjonsspråk og også har et overordna ansvar for all samisk høgere utdanning i Norge.
Sammen med universitetet i Tromsø står skolen for den største studiepoengproduksjonen i samisk, og det er i hovedsak i nordsamisk.
Høgskolen i Nord-Trøndelag (som på det aktuelle tidspunktet het Levanger lærerhøgskole) fikk det formelle ansvaret for sørsamisk høgere utdanning i 1986. Universitetet i Nordland (som på det aktuelle tidspunktet het Høgskolen i Bodø) ble av Utdannings- og forskningsdepartementet tildelt ansvaret for lulesamisk høgere utdanning i 1989. Som jeg har vist ovenfor, var det imidlertid høgere språkstudier i Nordland og Nord-Trøndelag også før de nevnte institusjonene fikk det formelle ansvaret fra departementet.
I noen tilfeller har kursene blitt utvikla i samarbeid mellom flere høgere utdanningsinstitusjoner, for eksempel tilbys sørsamisk 3 som et samarbeid mellom Høgskolen i Nord-Trøndelag og Universitetet i Tromsø.
Samisk høgskole tilbyr i 2012–2013 kurs gjennom voksenopplæringsprogrammet i flere samiske språk. I sørsamisk tilbys kursene i samarbeid med Aajege – sørsamisk språk- og kompetansesenter i Røros.
4.5 Studiepoengproduksjon i sørsamisk
Som nevnt i innledningen har Høgskolen i Nord-Trøndelag ansvaret for sørsamisk i høgere utdanning, men det tilbys også kurs i samarbeid med Universitetet i Tromsø, og Samisk høgskole tilbyr kurs i samarbeid med Aajege.
Den totale studiepoengproduksjonen i sørsamisk viser her en prosentvis svært klar framgang, 418 prosent på fem år!
Samtidig var det en sped begynnelse med bare 102 studiepoeng totalt i 2008. Deretter øker antall avlagte studiepoeng sterkt i 2009 og øker litt for 2010. I 2011 får vi en nedgang før 2012 blir et rekordår med hele 426 studiepoeng.
Noe av forklaringa på den klare framgangen i studiepoengproduksjonen i sørsamisk språk er at det har blitt en økende bevissthet og interesse for sørsamisk høgere utdanning.
En annen forklaring er at det er et økende studietilbud i sørsamisk.
Tidligere studerte mange sørsamisk på svensk side, men nå har man mer å velge i ved norske læresteder.
I 2012 ble det avlagt eksamener i fem ulike sørsamiske fag, mens det i 2008 bare ble avlagt eksamen i ett kurs.
Det ser derfor ut til at et større mangfold i studieporteføljen øker interessen for å studere samisk.
Tabellen viser også at det er varierende kontinuitet i kurstilbud.
Mens det har vært produsert studiepoeng i sørsamisk 2 i tre av fem år, har det bare vært avlagt eksamen i sørsamisk 1 ved ett tilfelle.
Noe overraskende er det at det bare er produsert totalt 90 studiepoeng i sørsamisk begynneropplæring.
Dette kurset krever ikke forkunnskaper i samisk språk på samme måte som sørsamisk 1 og sørsamisk 2. Fra andre steder har man observert en betydelig interesse for samiskkurs for nybegynnere, ikke minst ved Universitetet i Tromsø med bachelor og master i samisk som fremmedspråk.
Trolig vil en noe større kontinuitet kunne sikre større studentkull for sørsamisk.
Samtidig tilsier både få lærekrefter og et begrenset rekrutteringsgrunnlag at det neppe vil være hensiktsmessig å tilby alle kurs hvert år, selv om det hadde vært praktisk mulig.
426 studiepoeng i toppåret 2012 tilsvarer 7,1 ekvivalenter eller studentenheter, slik at det fortsatt er relativt få studenter det er snakk om.
Uansett er det positivt at studiepoengproduksjonen i sørsamisk øker.
Hvis dette er en tendens som vedvarer, vil det ha stor betydning for språklig kompetanseoppbygging i sørsamisk.
Tabellen viser et kurs det har vært avlagt studiepoeng i ved en anledning.
Samisk høgskole har et allsamisk perspektiv og slik sett et ansvar for alle samiske språk i hele Sápmi.
Som vi så i tabell 1.1, har Høgskolen i Nord-Trøndelag hoveddelen av sørsamiske språkstudenter, i og med at de har et særskilt ansvar for sørsamisk.
4.6 Studiepoengproduksjon i lulesamisk
Universitetet i Nordland har ansvar for lulesamisk høgere utdanning i Norge.
Kursene tilbys i stor grad som fleksible forelesninger med studiesamlinger ved Árran lulesamisk senter på Drag og ved campus i Bodø.
Også i lulesamisk ser vi en positiv framgang i studiepoengproduksjonen.
I 2008 ble det ikke produsert et eneste studiepoeng i lulesamisk.
I 2009 kom man i gang med 138 studiepoeng.
På de fire årene fra 2009 til 2012 har økningen vært på 222 prosent!
For lulesamisk ser vi at 2010 er toppåret.
Vi ser at for 2010 var det lulesamisk 1 som hadde en betydelig produksjon, 288 studiepoeng, mens lulesamisk 2 hadde en nesten like stor produksjon året etter.
Dette kan tyde på at det har vært samla opp en relativt stor gruppe studenter som har fulgt disse to kursene og så starta på bachelor i lulesamisk da det studietilbudet ble oppretta.
På den ene siden kan man frykte at lulesamisk dermed har brukt mye av potensialet, ved at det vil være få nye studenter å rekruttere når denne gruppa er ferdig med bachelor.
At det ikke har vært studiepoengproduksjon i lulesamisk 1 og lulesamisk 2 i 2012, betyr imidlertid ikke at ingen studenter har vært interessert i disse kursene, men at de ikke ble tilbudt dette året.
Når kurs avvikles med jevne mellomrom i stedet for årlig, kan man ikke alltid si noe sikkert om etterspørselen øker eller minker.
Men med hele 21 studenter på bachelorprogrammet i lulesamisk ved Universitetet i Nordland kan man vente stor studiepoengproduksjon i lulesamisk i flere år framover.
4.7 Studiepoengproduksjon i nordsamisk
Ved Samisk høgskole er praktisk talt alle kurs på samisk.
I denne tabellen er det kun valgt ut kurs i samisk språk og ikke kurs på samisk eller kurs med samisk innhold.
Når det gjelder kurstilbud på samisk, er Samisk høgskole i ei særstilling ved at de tilbyr nesten 100 kurs på samisk.
Dette utgjør omtrent tre firedeler av alle kurs som tilbys på samisk ved høgere læresteder i Norge.
Tabell 4.5 viser at Samisk høgskole er den institusjonen som har produsert flest studiepoeng i samisk språk i perioden, med totalt 4752. I og med at Samisk høgskole også har flest studietilbud, ser vi en klar sammenheng mellom studietilbud og studiepoengproduksjon ved at jo flere studietilbud et lærested tilbyr i samisk, jo større blir studiepoengproduksjonen.
Innføringskurs i samisk har ikke like stor andel av studiepoengproduksjonen ved Samisk høgskole som ved andre læresteder, fordi en større andel av studentene her er morsmålbrukere i samisk.
Tabellen viser også at 2009 var toppåret for studiepoengproduksjonen ved Samisk høgskole i denne perioden, og at tallene har gått opp og ned i perioden.
Dette skiller seg fra de andre lærestedene som tilbyr kurs i samisk på høgere nivå, ved at de har hatt økning stort sett hele tida.
Det kan være ulike årsaker til denne forskjellen.
I andre artikler ses det på elevtallet som har samisk i grunnskolen og i videregående opplæring.
Her kan man se at i byer og større tettsteder velger elever i større grad samisk nå, mens elevtallet ikke har økt i tradisjonelle samiske områder.
Det kan tyde på at elevtallet i samisk til en viss grad har maksimalisert potensialet i samiske områder, men at det har vært et ubenyttet potensial i byer.
Når den totale studiepoengproduksjonen i samisk øker, medfører det likevel at det samiske samfunnet er vinneren, uavhengig av ved hvilken institusjon studiepoengene produseres.
Det er en styrke for samiske samfunn og for samiske studenter at de kan velge å studere samisk ved flere institusjoner, og det må også antas å være en kvalitativ styrke at flere institusjoner tilbyr kurs i samisk.
Som vi ser av tabellen, står Universitetet i Tromsø for den største studiepoengproduksjonen i samisk siste år, og institusjonen har også veldig mange ulike kurs å tilby.
Universitetet i Tromsø har økning i studiepoengproduksjonen hvert år.
Fra 2009 til 2010 mer enn dobler de studiepoengproduksjonen. Økninga avtar noe etter det, men det er hele tida ei økning i produksjonen.
Hvis vi ser nærmere på hvilke kurs i samisk det avlegges flest studiepoeng i ved Universitetet i Tromsø, er nordsamisk som fremmedspråk klart størst.
De ulike kursene i nordsamisk som fremmedspråk står for over halvparten av den totale studiepoengproduksjonen de tre siste årene.
Denne produksjonen øker også for hvert år fra 2010 til 2012. Gjennom hele 2000-tallet har det vært ei bevisst strategisk satsing ved Universitetet i Tromsø på samisk begynneropplæring.
Og nå starter UiT et nytt masterfag på lærerutdanningen som skal utdanne flere lærere til elever som ønsker samisk som andrespråk.
Tabellen viser en betydelig interesse for å lære samisk blant dem som ikke har samisk som morsmål og blant ikke-samer.
Det må kunne sies å være positivt, og det bidrar til å bygge tverrkulturell forståelse, et poeng som ble påpekt av FNs spesialutsending for urfolks rettigheter, James Anaya, i diskusjonen i etterkant av hans framlegging av FN-rapporten om samenes situasjon i Norden.
Det finnes flere eksempler fra andre minoritetsspråkområder på at det har hatt en positiv effekt for språket at andre også lærer og bruker det.
For at samisk skal kunne brukes på høgere nivå, er det viktig at det ikke bare avlegges studiepoeng i samisk som fremmedspråk, men at også morsmålbrukere tar høgere utdanning i samisk.
Hvis vi ser bort fra samisk som fremmedspråk, får man denne tabellen for nordsamisk studiepoengproduksjon ved Universitetet i Tromsø: Tabell 4.7 viser at det er ei jevn stigning i avlagte studiepoeng i samiskspråklige kurs som ikke kan defineres som fremmedspråk/begynneropplæring.
Det betyr at interessen for å ta høgere utdanning i samisk øker omtrent like mye for morsmålbrukere som for andre, og viser at UiT har en sentral posisjon når det gjelder å sikre samisk språkutdanning i Norge og Norden.
Som vi ser av tabell 4.8, har det vært en markant økning i studiepoengproduksjonen i nordsamisk fra 2008 til 2011, mens det er en nedgang for 2012. Slik Jon Todal har vist i Samiske tall forteller 4, har det de siste årene vært en nedgang i elevtallet i samisk som andrespråk i grunnskolen, etter at det i en periode var en markant oppgang i det samme elevtallet.
Kanskje kan dette gi utslag videre i utdanningsløpet ved at det er færre som er motivert for høgere utdanning i samisk, eller at det er strømninger i samfunnet som påvirker samisk både i grunnskolen, i videregående opplæring og i høgere utdanning som gjør at elevtallene øker eller minker på alle nivåer samtidig?
Vi vet at språkfag generelt har hatt en alvorlig nedgang i flere år både innenfor videregående opplæring og innen høgere utdanning der flere språkretninger har vært lagt ned de siste årene.
Dette viser at ungdom i mindre grad velger språk som studievalg.
Også dette kan ha mange årsaker, men da regjeringa fjernet kravet om obligatorisk opplæring i andrespråk i videregående opplæring, ga de kanskje samtidig signaler om at språk ikke var veldig viktig ?
Likevel, hvis for eksempel spansk i mindre grad studeres ved norske læresteder, kan det være en ulempe for Norge, men spansk er fortsatt ikke et truet språk.
Hvis færre velger å studere samisk, kan det få store konsekvenser for samiske språk, som faktisk er truet.
Tabell 4.9 viser økning i studiepoengproduksjonen i samisk fra 2008 til i dag.
2012 er toppåret, men 2010 har også en høg produksjon.
Det betyr at stadig flere studerer samisk, og stadig flere avlegger eksamen i samiskspråklige studier.
Dette er svært positivt og har vært et uttalt ønske både fra Sametinget og fra statlige myndigheter.
Ikke overraskende er studiepoengproduksjonen signifikant større for nordsamisk enn for lule- og sørsamisk, men sett i forhold til hvor mange språkbrukere de ulike samiske språkene har, er ikke studiepoengproduksjonen i lule- og sørsamisk mindre.
4.8 Tilrådinger
Denne artikkelen har sett på studiepoengproduksjonen i samisk språk ved høgere utdanningsinstitusjoner i Norge.
Fire institusjoner tilbyr i dag slike kurs: Samisk høgskole, Høgskolen i Nord-Trøndelag, Universitetet i Nordland og Universitetet i Tromsø.
Som statistikken viser, har det vært økning i studiepoengproduksjonen i samisk, mens mange andre språkfag har lavere søkertall og lavere studiepoengproduksjon enn for fem år siden.
Slik sett må man kunne si at studiepoengproduksjonen i samisk bidrar til å oppnå høgere nivåer i Fishman sine stadier for språkbruk.
For å dekke et økende behov for høg kompetanse i samisk er det nødvendig å opprettholde studiepoengproduksjonen i alle samiske språk.
Butenschøn-utvalget påpeker at rekrutteringen til høgere utdanning i samisk starter allerede i barnehagen. Det må altså jobbes med rekruttering til samiskspråklige tilbud både i barnehagen, grunnskolen, videregående opplæring og til universitet og høgskole.
Det er viktig at ulike institusjoner har et hovedansvar for kurs i ulike samiske språk, men det bør ikke medføre at andre institusjoner ikke også skal kunne bidra til studiepoengproduksjon i faget.
Samarbeid mellom institusjonene er i denne sammenhengen viktig.
SAK 7-samarbeidet bør derfor styrkes ytterligere.
Sjøl om studiepoengproduksjonen i alle tre samiske språk må sies å være god, er tallene sammenliknet med andre språk fortsatt relativt små.
Dette betyr at flere av kursene kan være i fare for å bli nedlagt fordi de ikke bidrar til inntjening for lærestedet.
Fordi samiske språk er definert som definitivt truet og alvorlig truet av UNESCO, må disse ses i ei særstilling.
Praksis ved Universitetet i Tromsø bør derfor framstå som et eksempel til etterfølgelse for andre høyere utdanningsinstitusjoner som Universitetet i Nordland og Høgskolen i NordTrøndelag.
Til tross for lavere rekruttering og studiepoengproduksjon sammenlignet med andre fag, opprettholdes og satses det videre på de samiskspråklige studieretningene ved UiT.
Statistikken påviser også at det er klar sammenheng mellom antall samiske kurs en institusjon tilbyr og den samlede studiepoengproduksjonen i samisk.
Derfor bør sentrale myndigheter og Sametinget vurdere incitamenter slik at institusjonene motiveres til å tilby flere samiskspråklige kurs.
NOKUT stiller kvantitative og kvalitative krav til institusjoner som skal tilby høgere utdanning, også for samisk.
De kvalitative kravene må være de samme for samisk som for andre fag.
Samisk utdanning skal holde høg kvalitet.
Derimot bidrar de kvantitative kravene til at enkelte institusjoner ikke oppretter kurs fordi de ikke oppfyller de formelle kvantitetskravene.
Flere av de kvantitative kravene vil i overskuelig framtid være umulig å oppfylle for samiske kurs.
Her bør Sametinget gå i dialog med NOKUT og Kunnskapsdepartementet for å finne hensiktsmessige løsninger på situasjonen.
Mediesituasjonen for samisk opplæring og utdanning er ofte preget av negative enkelthenvendelser og spådommer om at samiske språk er i ferd med å dø ut.
For å sikre gode elevtall for samisk og en god studiepoengproduksjon i språket er det viktig å presentere samiske språk som nyttige og viktige.
Da Universitetet i Nordland fikk 21 studenter på første år av bachelorutdanninga i lulesamisk, var dette langt bedre enn forventet.
Universitetet i Nordland valgte å promotere lulesamisk som et språk i framgang og et verktøy for interessante jobbmuligheter.
Dette hadde uten tvil en positiv effekt.
Med få lærekrefter i samisk ved de norske institusjonene er det hensiktsmessig å samarbeide over riksgrensa om samiske studietilbud.
Imidlertid møter man her på problemer ved at høgskoleloven i Sverige ikke tillater felles kurs der eksamen avlegges ved ulike institusjoner.
Sametinget bør spille inn til Kunnskapsdepartementet at det utarbeides ordninger som gjør at man kan tilby samiske kurs i samarbeid med svenske og finske institusjoner og fortsatt avlegge eksamen ved eget lærested.
Mangel på lærekrefter i samisk medfører at lærestedene ikke alltid kan tilby de samme kursene hvert studieår.
Da er det viktig med forutsigbare ordninger som gjør at studentene kan planlegge utdanninga ved at det gis lett tilgjengelig informasjon om når de ulike samiskspråklige studietilbudene starter opp.
Lærestedene bør legge slike planer for flere studieår fram i tid.
Felles samiske kurs for lærerstudenter og andre studenter er ikke tillatt i dag.
Det bør sikres muligheter for at lærerstudenter kan følge kurs som egentlig er tilegnet andre studenter, da det ofte ikke er kapasitet til å holde to parallelle kurstilbud i samisk.
For å sikre ei ytterligere økning i studiepoengproduksjonen vil det spesielt for sørsamisk og lulesamisk være et stor ubenyttet potensial i begynnerkurs som kan kvalifisere til opptak på bachelorutdanning i samisk.
Studiepoengproduksjon i samisk vil fortsatt være viktig for å dekke samfunnsbehov og styrke statusen for samiske språk.
Derfor bør det om noen år på nytt ses på utviklinga i studiepoengproduksjonen i samisk.
 
56 millioner til samiske tiltak siden mai / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
56 millioner til samiske tiltak siden mai
Sametingsrådet har til sammen bevilget 55 992 900,- i tilskudd innenfor helse, næring, språk, kulturminnevern, kultur og kunnskap i perioden 13.05 til 19.09 i år.
Omtrentlig 25 000 000,- er tildelt feltet kunnskap, herunder tilskudd til samiske barnehager, samisk språkopplæring og utvikling av nye læremidler.
- Det har kommet inn et stort antall tilskuddsskøknader i perioden og alt i alt har hele 261 søknader blitt innvilget.
Vi har blant annet bevilget 7 997 500,- til næringsutvikling.
Dette er midler som kommer det samiske samfunnet direkte til gode, uttaler rådsmedlem Ann-Mari Thomassen.
Sametingsrådet har blant annet deltatt med betydelig finansiering for å utvikle snuhavnprosjektet for cruiseskip lokalisert til Hamnbukt i Porsanger kommune.
Snuhavna blir første og siste destinasjon for turister på Nord-Norge cruise.
- Dette prosjektet har et avgjort potensial for nyskaping, vekst og fornying av reiselivet i Finnmark og Samisk reiseliv.
Derfor har vi sett det som viktig å prioritere støtte til realisering av dette nyskapende reiselivsprosjektet, uttaler rådsmedlem Thomassen.
Også Djupvik Camp og Maskin AS, Naked North Events AS, Arctic cruise in Norway AS, Kjetil Larsen og Løkvollstranda Camping AS har mottatt midler for investeringer som skal styrke nordnorsk og samisk reiseliv.
Sametingsrådet ønsker å styrke åpenheten rundt Sametingets tilskuddsforvaltning, og vil derfor offentliggjøre bruk av tilskuddsmidler ved hver beretning fra sametingsrådet til Sametingets plenum.
Kontakt: Sametingsråd Ann-Mari Thomassen, tlf, +47 900 57 123
Les mer:
Læremidler: Prioriterer samisk som andrespråk
Språk: Med samisk språk i lomma
 
5 Samisk lærertetthet
Kevin Johansen, cand.polit. UiT / Universidad de Granada.
Seniorrådgiver hos Fylkesmannen i Nordland
Sammendrag: Det har i liten grad eksistert kvantitativ kunnskap om samisk lærertetthet i Norge.
Fra mange hold har det vært hevdet at det er en sterk mangel på samisklærere, og andre har hevdet at samisklærere ikke alltid er formelt kvalifisert til å undervise.
I artikkelen kartlegges antall samisklærere i Norge i alle samiske språk det undervises i, både for grunnskolen og videregående opplæring.
Artikkelen har også registrert formalkompetansen til samtlige samisklærere, både deres pedagogiske kompetanse og formalkompetansen i samisk språk.
Undersøkelsen viser at flere samisklærere mangler pedagogisk kompetanse sammenliknet med gjennomsnittet for lærere for øvrig i Norge.
Samtidig ser vi at formalkompetansen i samisk språk er svært høg.
Det er mange elever for hver lulesamiske lærer, elevtettheten her er den samme som for Nordland for øvrig og faktisk høgere en elevtettheten i Bodø.
Dette viser at det er en klar mangel på lærere med lulesamisk språkkompetanse.
For nordsamisk og sørsamisk er elevtettheten vesentlig lavere, slik at lærermangelen ikke er like prekær her på kort sikt.
Imidlertid viser aldersgjennomsnittet at det er en betydelig mengde samisklærere som går av de neste ti årene, og søkingen til samisk lærerutdanning har vært svært lav.
Derfor risikerer vi å ha langt færre samisklærere om ti og tjue år enn i dag, om ikke rekrutteringen til samiske lærerutdanninger økes betraktelig.
5.1 Innledning
Samiskopplæring i skole og barnehage er blant de aller viktigste tiltakene for at det skal bli flere samisktalende personer i Norge i framtida.
For at denne målsettingen skal oppfylles, er det imidlertid helt avgjørende at det finnes tilstrekkelige lærerkrefter i samisk, slik at skoleeierne kan gi et samisk språktilbud til alle som har rett til det.
Lærerne bør ha både pedagogisk og samiskspråklig kompetanse på et nivå som man forventer i øvrige språkfag.
Det har i liten grad vært gjennomført omfattende kartlegginger av antall samisktalende lærere i Norge.
Dette til tross for at kunnskap om antall lærere, deres kompetanse og prognoser over behovet for samisktalende lærere i årene som kommer, er av helt essensiell betydning for å kunne avgjøre hvilke tiltak som må settes i verk for at samiske elever får sine rettigheter og behov oppfylt når det gjelder samisk språkopplæring.
I denne artikkelen er samtlige samisklærere i skolen i Norge med.
Vi har sett på hvilken kompetanse de har pedagogisk og språklig.
Med andre ord gir denne artikkelen oversikt over alle samisklærere i Norge i alle de tre språkene.
For lulesamisk og sørsamisk har vi i tillegg til de lærerne som underviser i samisk, også egne tall for alle samisktalende med pedagogisk utdanning som ikke arbeider som samisklærere, for å beregne omfanget av frafall fra læreryrket.
Sist i artikkelen har vi tatt med en utarbeidet prognose for hvor mange samisklærere det er behov for å utdanne i årene som kommer, samt tilrådinger om tiltak som er nødvendige for å sikre rekruttering av samiske lærekrefter.
5.1.1 Avgrensing
Artikkelen legger vekt på lærere i samisk, det vil si dem som underviser i samisk etter læreplanene i første- eller andrespråk i grunnopplæringa.
I denne sammenhengen ser vi altså ikke på barnehagelærere og lektorer, amanuenser og professorer på høgskole og universitet.
Årsaken til denne avgrensinga er at det er i grunnopplæringa at rettighetene til samisk opplæring er hjemlet på en måte som gjør at lokale myndigheter er helt avhengige av å ha et tilstrekkelig antall samisklærere for å oppfylle sine rettslige forpliktelser.
5.2 Lærerutdanning i et historisk perspektiv
De som i dag er samisklærere, har fulgt en rekke ulike utdanningsløp for å komme dit.
Opprinnelig ble lærer-begrepet kun brukt om personer som underviste på grunnskolenivå (og forløpere som folkeskolen osv.), mens de som underviste på gymnaser og videregående skoler, ble titulert lektorer eller overlærere.
Adjunkter ble her en mellomting (Wikipedia.org).
De første kursene for lærerutdanning ble gjennomført allerede på slutten av 1700-tallet.
Slike kurs økte i omfang etter at lov om allmueskolen ble vedtatt i 1860. I 1826 ble den første offentlige lærerutdanninga, seminar, opprettet i Trondenes.
Seminarene var toårige.
Den første loven om lærerutdanning kom i 1890. I 1902 ble utdanninga treårig, i 1938 fireårig.
Så gikk det tilbake til treårig lærerutdanning i 1973 (allmennlærerutdanninga), og fra 1992 ble den igjen fireårig (Store Norske leksikon).
Samisklærere i dag har altså hatt ulike utdanningsløp.
Det er grunn til å anta at de eldste samisklærerne er allmennlærere etter utdanninga som ble etablert i 1973. Seinere har vi fått grunnskolelærere fordelt på grunnskoleløpene 1.–7. klasse og 5.–10. klasse, lektorutdanning, praktisk-pedagogisk utdanning (PPU) og faglærere, som er ei ettårig pedagogisk utdanning for undervisning i enkeltfag i grunnskolen og videregående opplæring.
Fra 2017 omlegges grunnskolelærerutdanningene til et femårig masterløp.
Forsøksordninger har allerede vært etablert ved enkelte læresteder.
Det vil bli strengere kvalitetskrav og krav om høgere kompetanse ved lærerutdanningsinstitusjonene.
Flere av institusjonene oppfyller i dag ikke NOKUTs krav som vil gjelde fra 2017 for lærerutdanninger (Valle og Nilsen 2016). I 1999 ledet professor Jens-Ivar Nergård et utvalg som utarbeidet en NOU om samisk lærerutdanning, Samisk lærerutdanning – mellom ulike kunnskapstradisjoner.
Her ble det foreslått å utarbeide en egen rammeplan for samisk lærerutdanning.
5.3 Pedagogisk kompetanse
I denne artikkelen skiller vi ikke mellom disse ulike utdanningene, men samler alle under betegnelsen pedagogisk utdanning.
I alle de gjeldende lærerutdanningene har Sametinget oppnevnt samiske fagpersoner som medlemmer av rammeplanutvalgene som har utarbeidet rammeplanene.
Det er nylig også utarbeidet en egen rammeplan for ei femårig samisk lærerutdanning på masternivå.
5.4 Kompetanse i samisk
Det andre hovedpunktet i denne artikkelen er å kartlegge omfanget av formell samisk språkkompetanse blant samisklærere.
I dag er kravene for å undervise i samisk at man har minimum 30 studiepoeng (tilsvarer halvårsstudium) i samisk for å undervise på barneskolen og 60 studiepoeng (årsstudium) for å undervise på ungdomsskolen og i videregående opplæring.
I utgangspunktet er det altså ikke nok å ha realkompetanse i samisk, sjøl om samisk skulle være morsmålet til læreren, på samme måte som man ikke kan være norsklærer kun ved å kunne snakke norsk.
Nå legges formalkravene om slik at kompetansekravene ikke bare gjelder nytilsatte lærere, men alle som skal gi opplæring i de såkalte undervisningsfagene som samisk, norsk, matte og engelsk, jf. opplæringslova § 10-2 og forskrift til opplæringsloven kapittel 14. Tidligere var det tilstrekkelig å være allmennlærer for å undervise i alle fag i grunnskolen, slik at man paradoksalt nok formelt sett kunne være samisklærer uten å snakke et ord samisk.
Fram til 2025 kan det gis dispensasjoner slik at de som ble tilsatt i skolen før den nye loven trådte i kraft, har ei viss tid på seg for å tilegne seg den formalkompetansen det er behov for i undervisningsfag som samisk.
Dette siste er riktignok ikke nedfelt i opplæringslova, men er hjemla i Lærerløftet, dette er en reform som skal sikre at elevene lærer mer (Regjeringen.no).
Samiske fjernundervisningslærere har i tillegg kompetansekrav knyttet til fjernundervisningsdidaktikk og bruk av tekniske verktøy i opplæringsøyemed.
Disse kompetansekravene er nedfelt i Rammeverk for samisk fjernundervisning, og alle fjernundervisningslærere må ha tilegnet seg denne kompetansen innen (Utdanningsdirektoratet.no).
5.5 Ansvar for samisk i lærerutdanningene
Det er flere institusjoner som har en rolle for å sikre at det utdannes samiskspråklige lærere.
Samisk høgskole er svært sentral med sin samiske lærerutdanning.
Uten deres studietilbud ville det vært vanskelig for skoleeierne å kunne tilby ei ansvarlig og kvalitativt god samiskopplæring til elever som har rett til det.
UiT Norges arktiske universitet har etter hvert også blitt en viktig aktør for å utdanne lærere med samisk språkkompetanse.
Nord universitet, som ble til gjennom en fusjon mellom Universitetet i Nordland, Høgskolen i Nesna og Høgskolen i Nord-Trøndelag, har nå ansvar for både lulesamisk og sørsamisk i lærerutdanningene (de tidligere institusjonene Universitetet i Nordland og Høgskolen i Nord-Trøndelag hadde nasjonalt ansvar for henholdsvis lulesamisk og sørsamisk i lærerutdanningene).
Hvis vi kort ser på historikken for for eksempel lulesamisk, ble de første språkkursene tilbudt ved daværende Bodø Lærerhøgskole på åttitallet, mens det første 30 studiepoengs-kurset ble startet opp høsten 1989.
5.5.1 Dagens samiske lærerutdanningstilbud
Samisk høgskole tilbyr allmennlærerutdanninger og praktisk-pedagogisk utdanning (PPU).
UiT Norges arktiske universitet tilbyr nordsamisk som fremmedspråk i lærerutdanningen 5.–10. klasse og lektorutdanning for dem med samisk som morsmål.
Nord universitet tilbyr grunnskolelærerutdanninger for 1.–7. klasse og 5.–10. klasse og PPU som kan kombineres med kompetansegivende kurs i lulesamisk eller sørsamisk.
Hvis vi ser på søkertallene til samiske lærerutdanninger, er disse tidvis svært lave.
Studieåret 2015–2016 hadde UiT Norges arktiske universitet ingen søkere til sin femårige lærerutdanning integrert med master i samisk (Altaposten, 24.2.16), og samisk lærerutdanning ved Samisk høgskole har også slitt med svært lave studenttall i flere år.
Når det gjelder lulesamisk og sørsamisk, er ikke de samiske språkkursene integrert i lærerutdanningene, og derfor kan ikke offentlig statistikk som dbh.no brukes for å hente tallene.
5.5.2 Omfanget av samisk lærerutdanning
I nordsamisk vil det være vanskelig å fastslå nøyaktig hvor mange samisktalende som har gjennomført lærerutdanning og fortsatt er i arbeidsdyktig alder.
Som nevnt tidligere i artikkelen anslår vi at de aller fleste samisktalende som har lærerutdanning, og som fortsatt står i arbeid, er utdannet etter at treårig allmennlærerutdanning ble innført i 1973. Egne samiske lærerutdanninger ble etablert på et langt seinere tidspunkt, og Samisk høgskole ble som kjent etablert i 1989. En rekke samisktalende personer tok imidlertid lærerutdanning lenge før den tid, og noen kombinerte det med samiske språkkurs ved for eksempel Universitetet i Oslo mens de hadde samiske studietilbud.
I tillegg til dem som de seinere år er utdannet ved Samisk høgskole og UiT Norges arktiske universitet med samisk lærerutdanning, kan kandidater ha gjennomført lærerutdanning ved andre læresteder på samme måte som tidligere beskrevet.
Her vil det være vanskelig å hente ut tall, eller gjøre beregninger av omfang.
Derfor vil statistikken for nordsamisk basere seg på hvor mange som i dag arbeider som lærere i grunnopplæringa, samt tall for dem som er utdannet ved Samisk høgskole og UiT Norges arktiske universitet, og ikke hvor mange som opprinnelig ble utdannet totalt ved de vel 20 lærestedene som tilbyr lærerutdanning i Norge.
For lulesamisk og sørsamisk er antallet lærere noe lavere, og artikkelforfatteren kjenner kompetansemiljøene godt.
Her vet vi nøyaktig hvor mange lulesamisktalende og sørsamisktalende som har lærerutdanning, og hvor mange som arbeider som lærere.
5.4.3 Kjønnsfordeling
Læreryrket er et kvinnedominert yrke.
Jo lavere klassetrinn, jo færre mannlige lærere både under utdanning og blant dem som jobber som lærere.
På landsbasis er 80 prosent av lærerne på klassetrinn 1.–7. kvinner, mens prosentdelen er noe lavere for klassetrinn 5.–10. Kjønnsfordelingen blant samisklærere er enda skeivere.
Figur 5.1 viser at det er store svingninger i antall kandidater som har fullført samisk lærerutdanning fra år til år.
UiT Norges arktiske universitet har enda ikke kandidater med fullført samisk lærerutdanning, da studieprogrammet ikke har vært tilbudt i et tilstrekkelig antall år enda.
Nord universitet har eksistert i under ett år, og deres tidligere institusjoner, Universitetet i Nordland, Høgskolen i Nesna og Høgskolen i Nord-Trøndelag, har alle hatt lærerutdanninger, men ikke spesifikke samiske lærerutdanninger.
Når vi går inn i de ulike språkgruppene, vil antall utdannede lærere i lulesamisk og sørsamisk framkomme.
5.5.5 Elevtall
For skoleåret 2015–2016 har 2164 elever i Norge samiskopplæring i grunnskolen.
Av disse har 1935 nordsamisk som førstespråk eller andrespråk.
For lulesamisk har 113 elever opplæring.
I sørsamisk er elevtallet 116 på førstespråk og andrespråk.
Til sammen har 86 kommuner samt fire friskoler og tre statlige skoler elever med samiskopplæring i Norge.
Dette er 21 prosent av Norges kommuner, og antall kommuner med elever med samisk i fagkretsen har økt kontinuerlig i Norge.
5.5.6 Lærerkrefter
I dette avsnittet ser vi på antall lærere som underviser i samisk i grunnskolen og i videregående opplæring.
En del lærere arbeider deltid, men vi skiller ikke mellom dem som er tilsatt i heltidsstillinger, og dem som har deltidsstillinger.
Det betyr at antall årsverk er noe lavere enn antall lærertilsettinger.
Her vil vi også se på hvor mange av disse som har pedagogisk utdanning, og hvor mange som er ufaglærte lærere.
Vi vil også beskrive lærernes kompetanse i samisk.
Her legger vi vekt på hvor mange av lærerne som har videreutdanning i samisk.
Videreutdanning er kompetansegivende, det er kurs som gir studiepoeng, i motsetning til etterutdanning, som ikke gir studiepoeng.
Her ser vi kun på videreutdanning i samisk.
Vi vet at samisklæreres kompetanse er etterspurt fra mange hold, og hvis vi skal utarbeide en prognose for hvor mange samisklærere det er behov for i framtida, må vi også ha et anslag på hvor stort frafallet er fra yrket.
5.5.7 Feilkilder
Statistikken som kommenteres i denne artikkelen, er ikke tidligere publisert.
Artikkelforfatteren har sjøl vært nødt til å hente inn tallene og har i den sammenhengen vært i kontakt med over 80 kommuner og utdanningsinstitusjoner.
Vi vet med sikkerhet hvor mange som er utdannet i samiske lærerutdanninger.
Dette baserer seg på offentlig statistikk fra dbh.
Vi vet også hvor mange kommuner som tilbyr samiskopplæring.
Det er tall som hentes fra de tre nordligste Fylkesmennene.
Fylkesmennene i Troms og Nordland tildeler timer til samiskopplæring i sine kommuner, mens Fylkesmannen i Finnmark tildeler både til sitt fylke og til alle kommuner utenfor Nord-Norge.
Imidlertid finnes det ingen pålitelig måte å beregne hvor mange som har tatt lærerutdanning ved andre læresteder og samiske språkkurs ved ett av stedene som tilbyr det.
En lærer kan ha tatt sin pedagogiske utdanning i Stavanger og språkkurs i Tromsø, for eksempel.
For lulesamisk og sørsamisk har artikkelforfatteren skaffet full oversikt.
Her kjenner undertegnede personlig de fleste samisklærerne.
Det nordsamiske lærermiljøet inkluderer langt flere.
Her er de nøyaktige tallene umulige å fastslå.
Derfor vil vi for nordsamisk kun se på dem som faktisk arbeider som lærere i dag, og beskrive deres pedagogiske og språklige kompetanse.
Prosentvis kan det være mulig å anta at frafallet fra yrket er omtrent det samme som for lulesamisk og sørsamisk.
I tillegg til dem som underviser i samisk, er det i nordsamisk en rekke samisktalende lærere som kun underviser i andre fag.
Spesielt gjelder dette Kautokeino og Karasjok kommuner, som til sammen har omtrent seksti samisktalende lærere som ikke underviser i samisk.
Her regnes de ikke inn i statistikken over dem som underviser i språket.
5.6 Sørsamisk
Sørsamisk opplæring i Norge tilbys i hovedsak fra seks skoler: Sameskolen for Midt-Norge, Sameskolen i Snåsa, Brekken oppvekst- og lokalsenter, Røyrvik skole, Røros videregående skole (Aajege) og Grong videregående skole.
De fleste har både stedlig opplæring, fjernundervisning, språksamlinger og ambulerende lærer.
Ut over dette har to skoler stedlige lærere i sørsamisk.
På grunnskolenivå gir 22 lærere samisk språkopplæring.
16 av disse har pedagogisk utdanning, og samme antall, altså 16, har videreutdanning i samisk.
Ut over disse tallene er det tre sørsamisktalende personer som har lærerutdanning, men som ikke arbeider som lærere i dag.
Snittalderen for sørsamiske lærere i grunnskolen er 44 år.
I videregående opplæring underviser åtte lærere i sørsamisk.
Samtlige har pedagogisk utdanning, og alle har også videreutdanning i sørsamisk.
Det er med andre ord svært høg kompetanse blant sørsamiske lærere innenfor videregående opplæring.
Snittalder for sørsamiske lærere totalt er 45 år.
Det er få lærere i sørsamisk som går av for aldersgrensen de neste par årene, men det vil være mange som gjør det de neste ti årene.
Vi vil komme tilbake til rekrutteringsbehov seinere i artikkelen.
5.7 Lulesamisk
I grunnskolen underviser i dag åtte lærere i lulesamisk.
Seks av disse har pedagogisk kompetanse, og seks har også videreutdanning i lulesamisk språk.
Snittalderen for lulesamiske lærere i grunnskolen er 49 år.
Her er det enkelte lærere som er nesten nyutdannet, mens mange lærere er over 60 år.
Det vil derfor være et betydelig rekrutteringsbehov for lærere med lulesamisk språkkompetanse i de kommende årene.
Innenfor videregående opplæring underviser sju lærere i lulesamisk.
Tre av disse har pedagogisk utdanning, seks har videreutdanning i lulesamisk språk.
Snittalder for lulesamiske lærere i videregående opplæring er 39,25 år.
Dette er vesentlig lavere enn for grunnskolen, noe som blant annet kan forklares med at flere av dem ikke har pedagogisk utdanning.
Hele ti lulesamisktalende personer har pedagogisk kompetanse, men jobber ikke som samisklærere i dag.
Det er altså flere som har pedagogisk utdanning og ikke underviser, enn det er personer som gjør det.
Dette kommer vi også tilbake til seinere i artikkelen.
5.8 Nordsamisk
I grunnskolen er det 189 lærere som underviser i nordsamisk.
Av disse har 91 prosent pedagogisk utdanning.
124 (65 prosent) har videreutdanning i samisk.
I forvaltningsområdet har de aller fleste lærerne både pedagogisk utdanning og videreutdanning i samisk.
For videregående opplæring ser vi at det er langt flere yngre lærere.
Over 40 prosent er under 40 år, noe som betyr at en stor andel av lærerne sannsynligvis har flere tiår igjen i læreryrket.
Samtidig er nesten halvparten av lærerne over 50 år, noe som medfører at det likevel vil være et betydelig rekrutteringsbehov for nordsamiske lærere i videregående opplæring.
Som vi ser av figurene over, har nordsamiske lærere høgest andel lærere med pedagogisk kompetanse.
Dette kan ha en rekke årsaker.
For det første er det langt flere nordsamisktalende personer i Norge, slik at det i utgangspunktet er enklere å rekruttere nordsamisktalende lærere.
I tillegg har det vært egne nordsamiske lærerutdanninger, mens man i lulesamiske og sørsamiske områder har vært nødt til å studere samisk språk i tillegg til lærerutdanning om man ønsker å bli samisklærer.
5.9 Stor forskjell mellom kommunene
Det er en klar forskjell mellom ulike kommuner når det gjelder tilgang på samisklærere.
Ikke overraskende er det flere samiskspråklige lærere i forvaltningskommunene, og det er naturlig, da det er her behovet for flere lærere er størst.
Det ser også ut til at forvaltningskommunene har færre utfordringer med å rekruttere nye lærere enn andre kommuner har.
Dette gjelder spesielt i det nordsamiske området.
Kautokeino og Karasjok kommuner har flest lærere som underviser i samisk, med minst 35 lærere i hver av de to kommunene.
Som nevnt tidligere har disse kommunene i tillegg en rekke samisktalende lærere som ikke underviser i samisk språk, men i andre fag.
I den andre enden er det 16 kommuner som kun har en samisklærer.
Dette er et overraskende lavt tall. Det er en styrke for samiskopplæringen at de fleste kommunene har mer enn en samisklærer, fordi det gjør opplæringstilbudet mindre sårbart.
Jo lengre unna en kommune er en forvaltningskommune, jo større utfordringer er det med å rekruttere lærere.
Samtidig finnes det eksempler på kommuner utenfor forvaltningsområdet som lykkes godt i å rekruttere lærere fordi de har en klar strategi for rekruttering og benytter ulike incitamenter for å tiltrekke seg lærere.
Tidligere undersøkelser viser at kommuner som inkluderer samisklærere i det øvrige pedagogiske personellet ved skolen, i større grad beholder sine samisklærere enn kommuner der samisklærerne arbeider kun på egen hånd.
5.10 Lærertetthet
Fra mange hold hevdes det at lærertetthet og kvalitet i skolen henger nøye sammen.
Det betyr at kvaliteten i skolen nødvendigvis øker hvis det tilsettes flere lærere.
I realiteten kan det nok være mer komplisert enn som så, for Norge har relativt høg lærertetthet og har ikke vært fremragende på resultater i PISA-undersøkelsene.
Her har vi også sett at Nord-Norge har høgere lærertetthet enn landsgjennomsnittet.
I en fersk undersøkelse for videregående opplæring har Senter for økonomisk forskning ved Norges teknisk-naturvitenskapelige universitet sett på kvaliteten i videregående skole, etter oppdrag fra Kunnskapsdepartementet.
Dette er målt ved sju indikatorer som skolepoeng fra grunnskolen, gjennomstrømming, karakterer osv. Her kommer Nord-Norge dårlig ut kvalitetsmessig sammenliknet med resten av landet.
Likevel kan man med god grunn hevde at lærertetthet sier mye om ressurssituasjonen i skolen, og uten ressurser vil det være krevende å oppnå gode læringsresultater.
Mange kommuner, spesielt utenfor forvaltningsområdet for samisk språk, sier at de sliter mye med å skaffe tilstrekkelig antall lærerkrefter i samisk.
I NOU 2000: 3 Samisk lærerutdanning står det:«…
samisk skole må benytte lærere som mangler formell pedagogisk utdanning.
Når en slik situasjon er vedvarende, representerer det en ond sirkel for samisk skole.
De pedagogene som har formell utdanning utsettes for ekstraslitasje gjennom den merbelastning veiledning av lærere uten formell utdanning krever.
» (s. 149)
Som vi har sett i denne artikkelen, er det fortsatt slik at den samiske skolen har en større andel ufaglærte. Likevel kan man anta at dette nå er et mindre problem enn tidligere;
Som vi også vil se, er det samtidig grunn til å frykte at andelen ufaglærte i den samiske skolen igjen vil øke om det ikke utdannes samisklærere i et høgere tempo enn det har vært gjort de seinere år.
Tabell 5.8 viser at det totale antall lærere som underviser i samisk, er 278. Av disse er 84 prosent lærere i nordsamisk.
Fem prosent er lærere i lulesamisk og 11 prosent i sørsamisk.
79 prosent av lærerne underviser i grunnskolen.
5.11 Rekrutteringsbehov
Å fastsette eksakt rekrutteringsbehovet for samisklærere de neste ti–tjue år vil være en umulig oppgave.
Ei eventuell beregning måtte ta høyde for en rekke usikre faktorer som elevtallsutvikling, avgang av lærere før aldergrensen, utdanning av lærere, organisering av samiskopplæring framover osv.
Likevel er det mulig å antyde en prognose basert på hva vi ser i elevtallet, samt urbaniseringsgrad blant samer.
I tillegg vet vi at både Lærerløftet og rammeverket for samisk fjernundervisning vil øke behovet for pedagogisk utdanning for samisklærere og videreutdanningsbehovet i samisk.
Vi har også påvist grad av frafall blant lærere i lulesamisk og sørsamisk område og det gir signaler for om det må utdannes flere lærere enn det nominelle behovet skulle tilsi.
Vi har også en pekepinn på alderssammensetningen blant samisklærere. Den kan si noe om hvorvidt vi etter hvert står overfor generasjonsskifter blant samiske lærere.
Hvorfor er rekruttering av samisklærere viktig?
Lov om grunnskolen og den vidaregåande opplæringa (opplæringslova) § 6-2 slår fast:
«I samiske distrikt har alle i grunnskolealder rett til opplæring i og på samisk.
Utanfor samiske distrikt har minst ti elevar i ein kommune som ønskjer opplæring i og på samisk, rett til slik opplæring så lenge det er minst seks elevar igjen i gruppa.»
§ 6-3 sier:
«Samar i vidaregåande opplæring har rett til opplæring i samisk.
Departementet kan gi forskrifter om alternative former for slik opplæring når opplæringa ikkje kan givast med eigna undervisningspersonale på skolen.»
Som vi ser, har alle samiske elever en individuell rett til samiskopplæring, og de som bor i samiske distrikt, har også rett til opplæring på samisk.
For å sikre at skoleeierne kan gi lovpålagt opplæring til rettighetselever og slik oppfylle det offentliges forpliktelser overfor samiske elever, er det helt nødvendig å sikre tilstrekkelig rekruttering av samiskspråklige lærere.
Ser man bort fra det reint juridiske, er det en rekke andre argumenter for hvorfor det også er viktig.
Todal og Øzerk peker på at det er viktig av både pedagogiske, psykologiske og historiske grunner (Todal og Øzerk 1996 s. 17 ff.).
Blant annet sikrer tospråklig opplæring elevenes kognitive språkbeherskelse, ei positiv sjøloppfatning og kulturell utvikling.
Å rekruttere samiskspråklige kandidater til lærerutdanningene har vært utfordrende.
Ved flere opptak har det ikke vært søkere til samisk lærerutdanning ved Samisk høgskole.
UiT Norges arktiske universitet har i tre år tilbudt femårig lærerutdanning med master i samisk.
De har heller ikke hatt søkere til studiet.
På sikt er samiske elevers rett til opplæring i samisk definitivt truet om rekrutteringen til samiske lærerutdanninger ikke styrkes.
Under tilrådinger i slutten av artikkelen pekes det på tiltak som kan gjøres for å styrke samisk i lærerutdanningene.
I lulesamisk og sørsamisk område er det ikke tilstrekkelig med samiskspråklige fagfolk ved lærestedene til å tilby reine samiskspråklige lærerutdanninger.
Det ville etter all sannsynlighet også vært for få søkere til ei eventuell samiskspråklig lærerutdanning.
Rammeplanene for samiske lærerutdanninger har heller ikke vært spesielt godt tilrettelagt for ei eventuell lulesamisk og sørsamisk lærerutdanning.
Nå er det utarbeidet ny rammeplan for femårig samisk lærerutdanning.
Her er det kommet inn ei formulering som skal gi fleksibilitet for en mulig opprettelse av ei lulesamisk og sørsamisk lærerutdanning:
«Hovedundervisningsspråk i samisk grunnskolelærerutdanning er samisk.
Det kan gjøres unntak fra [dette] dersom det foreligger praktiske eller andre viktige grunner for det.»
Slik står det i utkastet til rammeplanen.
Ut over dette vil det være slik at også i framtida vil en betydelig del av samisklærerne kunne ta sin lærerutdanning ved andre læresteder.
Derfor er det positivt at Sametinget har hatt mulighet til å foreslå samiske representanter til de ulike nasjonale rammeplanutvalgene for lærerutdanningene.
Ut fra lærertallene vi har sett i denne artikkelen, kan vi trekke den slutningen at det er en betydelig mangel på samisklærere i Norge.
Slik situasjonen er, er det egentlig utrolig at alle elever som ønsker samiskopplæring, så vidt vi vet får det i sin kommune eller ved fjernundervisning.
Det har vært et klart etterslep når det gjelder rekruttering av nye samiske lærere. Hvis ikke noe snur, vil lærermangelen øke i styrke i årene som kommer.
Verst er situasjonen for lulesamisk, der lærermangelen allerede er prekær og kan antas å bli enda verre.
En del av årsaken til det er det store frafallet fra læreryrket i lulesamisk område.
Hvis en slik lærermangel hadde vært gjeldende for et annet fag i skolen, ville det trolig vært gjennomført store nasjonale satsinger for å sikre at rekrutteringen av lærere ble styrket.
I dag er det ingen nasjonal strategi for å øke rekrutteringen av samiskspråklige lærere.
Det betyr at det er mer tilfeldigheter og flaks som avgjør om man har lærerkrefter til å oppfylle alle samiske elevers rett til opplæring i samisk.
Det er lite trolig at myndighetene vil kunne oppfylle samiske elevers rett til opplæring i samisk i, om ikke rekrutteringen av samiskspråklige lærere øker vesentlig.
I absolutte tall må det i sørsamisk område utdannes en og en halv lærer i året de neste ti–tjue år om man skal kunne ha det samme antall lærere som i dag.
I lulesamisk område må det utdannes en lærer annethvert år.
Imidlertid er mangelen på lærere allerede prekær i dag, slik at det i lulesamisk område sannsynligvis må utdannes omtrent like mange som i sørsamisk.
Dette har også å gjøre med det tidligere nevnte betydelige frafallet av lulesamiske lærere fra yrket.
I nordsamisk må det utdannes 90 lærere for grunnskolen de neste 20 årene.
For videregående opplæring i nordsamisk må det utdannes omkring 25 lærere de neste 20 årene for å opprettholde dagens lærertall.
Samtidig er det viktig å påpeke at dette er prognoser som baserer seg på at elevtallet i samisk holder seg stabilt.
Det er store muligheter for at elevtallet vil øke i årene som kommer, og da vil behovet for samisklærere øke tilsvarende.
I tillegg kan det bli endringer i opplæringsloven.
Noen kommuner/fylkeskommuner vurderer å gi alle elever tilbud om samiskopplæring.
Det vil skape enda større etterspørsel etter samisklærere.
Samisk språkutvalg foreslår at hvis tre elever ønsker opplæring på samisk utenfor forvaltningsområdet, skal de ha rett til det.
Det vil også nødvendigvis øke behovet for flere samiskspråklige lærere.
Samiskspråklige lærere har en kompetanse som er etterspurt mange flere steder enn kun i skoleverket.
Når ei lærerutdanning i dag tar fem år og vi har sjekket hvor mange samiskspråklige som er inne i utdanningene, ser vi at det ikke er i nærheten av de tallene som behøves for å ha minst samme omfang på lærerkreftene i årene som kommer.
Derfor bør man parallelt med satsing på å rekruttere samiskspråklige kandidater til lærerutdanningene også styrke mulighetene for at utdannede lærere i større grad kan tilegne seg tilstrekkelig kompetanse i samisk til å undervise i språket.
5.12 Visjonen om ei lulesamisk og sørsamisk lærerutdanning
Ovenfor er det nevnt premisser for ei eventuell lulesamisk og sørsamisk lærerutdanning.
Spesielt i sørsamisk område har det i en årrekke vært ønske om ei egen lærerutdanning.
Av flere årsaker har dette ikke latt seg realisere hittil.
Da Universitetet i Nordland og høgskolene i Nesna og Nord-Trøndelag fusjonerte ved årsskiftet til Nord universitet, hadde alle de tre institusjonene lærerutdanninger, slik at det pedagogiske fagmiljøet ved det nye universitetet ble vesentlig styrket.
Man fikk nå også nasjonalt ansvar for både lulesamisk og sørsamisk i lærerutdanningene.
Formuleringene i ny rammeplan for samisk femårig grunnskolelærerutdanning åpner for at det opprettes ei egen lulesamisk og sørsamisk lærerutdanning ved Nord universitet.
Ei slik utdanning kunne i hvert fall som en begynnelse hatt en studiemodell der man gjennomfører mye av studiene på norsk og i tillegg velger enten lulesamisk eller sørsamisk med 30 eller 60 studiepoeng, avhengig av om man vil undervise på 1.–7. trinn eller på ungdomstrinnet.
I tillegg kan utdanninga inneholde samisk kulturkunnskap som skolerelevant fag.
Samisk pedagogikk og didaktikk må vektlegges i ei slik utdanning.
Det er liten tvil om at ei slik utdanning ville styrket lulesamisk og sørsamisk opplæring både kvalitativt og kvantitativt.
Årlige opptak ville vært vanskelig, men man kunne tenke seg en treårssyklus der de samiske språktilbudene ble synkronisert med lærerutdanninga for å sikre normert progresjon.
Vi kommer tilbake til dette under tilrådinger.
5.13 Avslutning
I denne artikkelen har vi sett på lærertetthet i samiskopplæringa og kartlagt pedagogisk og språklig kompetanse for samisklærerne.
Vi har også utarbeidet en prognose på hvordan lærertettheten kan antas å bli i kommende år, og hvilke tiltak som bør iverksettes for å styrke og utvikle samisk opplæring.
Grovt sett er det noe høgere lærertetthet innenfor samisk opplæring enn i øvrig opplæring i Norge, men det er betydelige variasjoner mellom de samiske språkgruppene.
Det store flertallet av samisklærere har høg kompetanse både pedagogisk og samiskfaglig, men det er fortsatt noe lavere pedagogisk kompetanse blant samisklærere enn i læreryrket for øvrig.
En betydelig del av samisklærerne har videreutdanning i samisk.
På kort sikt kan man ikke hevde at snittalderen på samisklærere er faretruende høg, men samtidig har det over flere år vært altfor lav rekruttering av samiskspråklige til lærerutdanningene. Om dette ikke bedres, vil det etter hvert bli prekær mangel på samisklærere, noe som igjen vil medføre at det blir vanskeligere for skoleeierne å innfri rettighetene til samiske elevers språkopplæring.
5.14 Tilrådinger
 Det bør initieres økt søkning til samiske lærerutdanninger.
 Uteksaminering av samiskspråklige lærere bør premieres langt bedre for universiteter og høgskoler enn i dag.
 Mulighetene for utdannede lærere til å tilegne seg kompetanse i samisk språk bør styrkes.
 Mer gunstige stipendordninger bør vurderes for samiskspråklige lærerstudenter.
 Nord universitet bør opprette ei lulesamisk og sørsamisk lærerutdanning.
Samiske fjernundervisningslærere bør få kompetanseheving i flerpartsopplæring, slik at man sikrer at alle samiske elever får samiskopplæring sjøl om det er mangel på samiske lærekrefter.
Skoleeiere og Fylkesmenn bør utvikle strategiske planer for å sikre at alle samisklærere oppfyller formelle kompetansekrav innen 2025 (og innen 2020 for fjernundervisningslærere iflg. Rammeplan for samisk fjernundervisning).
Samiske læremidler må gjøres lett tilgjengelige slik at samisklærere har alle tilgjengelige ressurser for å tilby best mulig språkopplæring.
Det bør vurderes om det kan utarbeides to læreplaner i samisk som førstespråk, en for elever i forvaltningsområdet og en for elever utenfor forvaltningsområdet, da dagens plan ikke nødvendigvis passer alle uavhengig av bosted.
Refusjonssatsen for samiskopplæring bør økes til et nivå som gjenspeiler de reelle utgiftene til opplæringa.
Da vil kommuner i større grad kunne planlegge langsiktig og sjøl ta grep for utdanning av samisklærere til kommunen.
 
Organisasjon
Snåsa kommunes administrasjon er fra og med 01.01.03 organisert i en 2 nivå modell, med resultatenhetsledere direkte underlagt administrasjonssjefen (Rådmannen).
Målene med organisasjonsmodellen er å gi kortere kommandolinjer, raskere saksbehandling, sterkere medbestemmelse og mer myndighet og ansvarliggjøring i det daglige til resultatenhetene.
De administrative lederfora består av Staben og Lederforum.
Staben består av assisterende rådmann, organisasjons- og personalsjef, kommunekasserer/økonomisjef og 3 rådgivere innenfor fagområdene oppvekst, helse og næring.
Staben har ukentlige møter hver mandag morgen.
Lederforum består av staben og samtlige resultatenhetsledere.
Det er èn ansvarlig resultatenhetsleder for hver resultatenhet.
Lederforum har månedlige møter.
 
Sametingspresident Aili Keskitalo var en av innlederne under åpningen av FNs generalforsamlings verdenskonferanse om urfolks rettigheter 22. september.
Her kan du lese presidentens innlegg (finnes kun på engelsk).
Om du ønsker å se innlegget i opptak kan dette gjøres på FNs nett-tv.
Innlegget er omtrentlig halvannen time ut i opptaket.
 
Nyeste normeringer på sørsamisk
Sørsamisk termgruppe har behandlet normeringsspørsmål om hvordan låneord skal skrive og bøyes på sørsamisk.
Termgruppen har bestemt at normeringene godtas slik de er foreslått.
I filen nedenfor ser man hvilke termer som er normert.
Nye normeringer om låneord i sørsamisk er gjort.
Her er det snakk om substantiver og adjektiver son har -hk- lyden, og ellers er andre låneord i blitt normert alt etter som hvilken endelse ordet har.
 
Aili Keskitalo ba om urfolks deltakelse i WCIP / Internasjonalt urfolkssamarbeid / Internasjonalt arbeid / Forsiden - Sametinget
Aili Keskitalo ba om urfolks deltakelse i WCIP
President Aili Keskitalo var den første taleren i FNs Permanente forum for urfolk da Verdenskonferansen for urfolk (WCIP2014) ble drøftet på mandag den 19. mai i New York.
Keskitalo viste til at Sametinget har deltatt i aktivt forberedelsene til høstens verdenskonferanse om urfolks rettigheter (WCIP 2014) i regi av FNs generalforsamling.
– Urfolkenes posisjoner framkommer i sluttdokumentet fra Alta 2013 dokumentet.
Jeg mener dette utgjør et godt grunnlag for reelle diskusjoner mellom urfolk og stater, sa Keskitalo.
Keskitalo understreket at forberedelsene må være åpne og inkluderende og forutsetter at verdens urfolk får delta i forkant og under verdenskonferansen.
 
Áltá 2013: info til pressen / Áltá 2013 / Internasjonalt arbeid / Forsiden - Sametinget
Áltá 2013: info til pressen
Alle journalister som ønsker adgang til den internasjonale, forberedende urfolkskonferansen i Finnmarkshallen, Áltá 2013, må akkrediteres.
Deltakelse er gratis og akkreditering gis fortløpende så langt det er kapasitet, dog med en begrensning på inntil fire representanter fra hvert medium.
Presserom Det settes opp et eget presserom med adgang til trådløst nettverk, arbeidsstasjoner og direktesendinger fra konferansesenteret.
Det gis også adgang til reserverte plasser i selve konferansesalen.
Presserommet er åpent fra søndag 9. juni kl 12.00. og deretter hver dag under konferansen mellom 08.00 og 07.00.
Pressekontakter Se oversikt over pressekontakter i Sametinget og den globale koordineringsgruppen.
Tilbud på nett Hele konferansen streames live på nett, og opptak blir lagt ut forløpende.
Dokumenter, resolusjoner og annet skriftlig som utarbeides underveis legges tilgjengelig på nett.
Assistanse og bistand Sametingets kommunikasjonsavdeling er tilgjengelig under hele konferansen for assistanse og bistand til pressens medlemmer.
Nett og sosiale medier
Alta 2013 avvikles i Finnmarkshallen i Alta.
Ytterligere informasjon om hallen og fasiliteter der fåes ved henvendelse til daglig leder Tommy Hæggernæs, tel.
+47 908 77 868 eller Sametingets kommunikasjonsdirektør Jan Roger Østby, tel.
+ 47 481 44 696.
 
Áltá 2013: viktige lenker / Áltá 2013 / Internasjonalt arbeid / Forsiden - Sametinget
Áltá 2013: viktige lenker
Nedenfor finner du lenker til bakgrunn og annen nyttig informasjon for urfolkskonferansen Áltá 2013 og FNs verdenskonferanse om urfolk i 2014.
Forberedende urfolkskonferanse i Áltá 2013
Sametinget Praktisk informasjon om urfolkskonferansen Áltá 2013.
Finnmarkshallen Arenaen for urfolkskonferansen Áltá 2013.
WCIP2014 Urfolkenes nettsted før FNs verdenskonferanse om urfolk i 2014.
Facebook.com/wcip2014 Urfolkenes side på Facebook før FNs verdenskonferanse om urfolk i 2014.
Twitter.com/wcip2014 Urfolkenes Twitter-kanal før FNs verdenskonferanse om urfolk i 2014.
De forente nasjoner/ Verdenskonferansen i 2014
FN-erklæring om urfolks rettigheter FNs generalforsamling vedtok i 2007 en felles erklæring om urfolks rettigheter.
FNs permanente forum for urfolkssaker Et rådgivende og koordinerende organ for urfolksspørsmål i FN.
FNs generalforsamling FNs generalforsamling (hovedforsamling) er et av hovedorganene i De forente nasjoner og består av alle FNs medlemsland.
FNs verdenskonferanse om urfolk i 2014 FNs generalforsamlings vedtak om verdenskonferansen om urfolk i 2014.
Viktige dokumenter Ulike dokumenter er utarbeidet i ulike urfolksfora som ledd i forberedelsene til verdenskonferansen i 2014.
 
Áltá 2013 / Internasjonalt arbeid
Áltá 2013
Sametinget har invitert urfolksrepresentanter fra hele verden til en internasjonal og forberedende urfolkskonferanse i Alta, Finnmark, 8. til 12. juni 2013.
Omkring 800 urfolksdelegater, -rådgivere, ulike observatører og representanter for presse fra hele verden er ventet til Alta i juni 2013 for å forberede FNs generalforsamlings verdenskonferanse om urfolk i New York i 2014.
Vis alle saker
 
* Kl.
12. 00: Åpning av «Åpen dag», med tale, offentliggjøring av barnehagens nye navn og kåring av vinner av navnekonkurransen.
Sang v/ barnehagebarna.
* Konsert v/ Charlotta Kappfjell
* Lesestund på sørsamisk v/ Jonhild Joma
* Utstilling av barnehagens prosjekt: Den samiske stjernehimmelen
* Utstilling av historiske bilder fra de 10 årene barnehagen har vært.
* Bildekavalkade fra ett år i maanagïerte.
* Fingermat og drikke.
* Ute: Bål og svartkjelkaffe.
Lassokasting.
Velkommen!
For mer informasjon: Snåsa kommunes hjemmeside www.snasa.kommune.no
 
Arbeidet mot mobbing
Vi mener alle barn og unge har en rett til oppvekst- og læringsmiljøer fri for mobbing og trakassering. Derfor arbeider vi for økt innsats mot mobbing i skoler, barnehager, fritidsarenaer og nabolag.
Nedenfor finner du mer informasjon om hvordan du kan delta i arbeidet.
Ansvarlig politiker
Aktuelt
Mobbing - vi må starte med oss selv
Mobbing er et stort samfunnsproblem, også i samiske samfunn.
Les mer
Les mer
Vis alle saker
 
Areal / Miljø, areal og kulturvern / Forsiden - Sametinget
Søk tilskudd
Areal
Sametinget her et overordnet ansvar for generell oppfølging og veiledning for at alle planer, konsekvensutredninger og vedtak som følger plan- og bygningslovens plandel sikrer naturgrunnlaget for samisk kultur, næringsutøvelse og samfunnsliv.
Dette følger av plan- og bygningsloven.
Ansvarlig politiker
Aktuelt
Kom med innspill til fremtidig areal og miljøpolitikk
Sametingsrådet skal besøke ulike lokal samfunnfor å få innspill til Sameting...
Les mer
Åpningsinnlegg areal og miljøkonferanse
Sametingsråd Thomas Åhren åpnet Sametingets areal og miljøkonferanse i Troms...
Les mer
Vis alle saker
 
Arenaer for samisk kulturutøvelse / Kulturliv / Forsiden - Sametinget
Søk tilskudd
Arenaer for samisk kulturutøvelse
De samiske kulturhusene, teatrene, festivalene og museene er viktige arenaer for å synliggjøre, ivareta og utvikle samisk kunst, kultur og kulturarv.
Disse institusjonene er samiske fyrtårn i sine lokalsamfunn, de tilbyr kulturnæringsarbeidsplasser i distriktene.
Institusjonsbyggingen og institusjonsutviklingen er derfor grunnleggende for ivaretakelse og utvikling av det samiske samfunnet og det samiske demokratiet.
Ansvarlig politiker
NSR
Gáisi
Aktuelt
Logokonkurranse for Tråante 2017
Prosjektledelsen og styringsgruppa for Tråante 2017 inviterer til logokonkur.
Les mer
300 000,- til sikring av samiske kunstskatter
Sametingsrådet har bevilget 300 000,- til RiddoDuottarMuseat for oppgraderin.
Les mer
Vis alle saker
Sametinget jobber for:
Gode rammevilkår for samiske institusjoner slik at de kan bidra til utvikling og formidling av samisk kunst- og kulturliv
Være tydeligere i våre forventninger til samiske institusjoners ansvar i utviklingen av samisk kunst og kultur
Ha en tettere oppfølging av og dialog med institusjonene gjennom styreoppnevninger og tilskudd
Et enda bedre samarbeid og en bedre faglig ansvarsfordeling mellom institusjonene
Bidra til et enda bedre samarbeid mellom samiske kunstnere og samiske kulturinstitusjoner
Videre oppbygging og omorganisering av samiske kulturinstitusjoner
Økonomiske virkemidler
Målet for Sametingets virkemidler til arenaer for samisk kulturutøvelse er samiske institusjoner og arenaer for kunst- og kulturformidling som er sentrale aktører og premissleverandører for samisk samfunns- og demokratiutvikling.
Delmålene er aktive samiske arenaer for kunst- og kulturformidling, kulturinstitusjoner og museer med høy faglig standard.
Sametinget gir direktetilskudd til 27 ulike arenaer for kulturutøvelse i 2013: Samiske kulturhus og kulturformidlingsinstitusjoner (12), samiske festivaler (7), samiske teatre (2) og samiske museer (6).
Direktetilskuddene til arenaer for samisk kulturutøvelse skal bidra til:
Samiske kulturformidlingsinstitusjoner som synliggjør samisk kulturliv og fungerer som arenaer for utvikling av samisk kultur
Festivaler som synliggjør, formidler og utvikler samisk kultur
At de samiske teatrene kan utvikle seg kunstnerisk, produsere scenekunst på høyt nivå og kan turnere med scenekunst, slik at de fungerer som arenaer for kulturopplevelse og kulturformidling, og til bruk og synliggjøring av samisk språk
At samisk kulturhistorie bevares, forvaltes og formidles Nytt i 2013 er en søkerbasert ordning "Arenaer for kunst- og kulturformidling".
Den nye ordningen øker satsningen på samiske kunstnere, i tråd med kulturmeldingen.
Blant prioriteringene i denne ordningen finnes et større fokus på nyskapende aktiviteter som skal bidra til utvikling av samiske institusjoner og arenaer for kunst- og kulturformidling.
Ordningen støtter også arenaer, nettverk og samarbeidsprosjekter som bidrar til økt internasjonal promotering og eksport av samisk kunst og samiske kunstnere til et internasjonalt marked, samt etableringsstipend for unge samiske kunstnere
De samiske kulturhusene, teatrene, festivalene og museene er viktige arenaer for å synliggjøre, ivareta og utvikle samisk kunst, kultur og kulturarv.
 
Arkitektonisk uttrykk / Sametingsbygningen / Om Sametinget / Forsiden - Sametinget
Arkitektonisk uttrykk
De enorme viddene uten de romdannende formasjoner var utgangspunktet for å bruke innhegningen som tema.
Huden eller veggen begrenser og beskytter alle funksjoner i bygningen, veggene hegner om og samler menneskene.
Mens lufta dirrer av kulde i det iskalde lyset skal menneskene oppleve varme og beskyttelse innendørs.
Hele huset skal gi signaler om et interiør krystallklart avgrenset fra den robuste naturen, fra kulda, fra snøen.
Den matematiske geometrien er entydig og gir bygningen en fortjent verdighet og monumentalitet.
Den skråstilte ytterveggen, innhegningen, reiser seg direkte fra lyngen, den luftige spaltekledningen gir assosiasjoner til huden, eller duken som trekkes rundt.
Det klare sjiktet mellom ute og inne er forsøkt forsterket ved at man går inn i bygningen direkte, overgangen mellom ute og inne er like entydig som i lavvoen.
Vel innenfor åpner interiøret seg, og man fornemmer rommet like klart og entydig som man oppfatter rommet inne i lavvoen.
Plenumssalen, biblioteket, vandrehallen, møterommene eksponeres, selv deler av eksteriøret inne i atriet oppfattes som en del av interiøret.
Vandrehallen
Vandrehallen knytter de ulike funksjoner sammen, samtidig som vandrehallen er husets viktigste rom.
Herfra ser man alle andre funksjoner, alle andre mennesker og har kontakt med naturen.
De uformelle, men viktige samtalene kan utfolde seg i dette rommet, som grunnet geometrien oppfattes som en gangsone i den ene enden, mens jo mer man nærmer seg plenumssalen jo mer utvides bredden, og gangen blir til et luftig og vennlig rom med plass til større ansamlinger av mennesker.
Parallelt med vandrehallen løper et åpent galleri i 2. etasje, herfra er utsikt mot det åpne utendørsatriet, mot viddene, mot biblioteket og plenumssalen.
Sametinget har for tiden plenumsmøter fire uker i året, under disse ukene kommer representanter fra alle regioner sammen og bærer hver sine karakteristiske fargerike kofter.
Den sirkulære vandrehallen og de åpne interiørene er som en åpen scene, alle ser hverandre og de - i dobbel forstand - fargerike menneskene forandrer huset til en fargerik og pulserende scene i kontrast til de store viddene på utsiden.
På skivene langs vandrehallen har kunstneren Kristin Ytreberg på en raffinert og elegant måte satt igjen samiske ordspråk i tinntråd og metall-nagler.
Disse står som rolige relieffer mot furupanelen, og skifter karakter ettersom solen vandrer rundt det sirkulære huset, og lyset på ulik vis sleper langs veggen.
Man får med seg visdomsordene, som er viktige i den samiske kulturen, før man trer inn i plenumssalen og sindig og klart sier sin mening.
Plenumssalen er eksponert som et eget volum knyttet sammen med hovedhuset via en innelukket bro.
Sametingets hellige rom, plenumssalen, framtrer som det genuine rommet det bør være, avsondret fra all annen støy - også visuell.
Rommet er fullstendig uten vinduer hvor man kan se naturen omkring, et høytsittende glass bringer derimot det til enhver tid karakteristiske lyset inn i salen, og setter stemning til denne, enten det er midnattssol eller bekmørkt med nordlyset flimrende over.
Små leselamper ved hvert representantbord definerer de intime, små rommene i dette voluminøse rommet.
Selve bygningskroppen er en skjev kjegle som er ytterligere abstrahert ved et dypt kutt som danner foaje og flater for lysinnslipp.
Spor
Kunstneren Hilde Schanke Pedersen har dekorert den store betongskiven med et mektig abstrakt bilde hvor emalje og bladgull er lagt på store sinkplater.
Bildet gir klare assosiasjoner til den samiske kultur, og selv om det er mektig, er det ikke overdramatisk i rommet, men gir tvert imot rommet retning og en ytterligere magisk dimensjon.
Biblioteket
Biblioteket terrasseres og knytter seg til uterommet via store glassåpninger mot syd, på galleriet over finnes en masse bokhyller fylt med bøker.
Når man entrer bygningen åpner dette veldige rommet seg, bøkene fyller rommet, mens plenumssalen sees gjennom en stor glassåpning.
Leseplasser langs vinduene inviterer til studier som i åpne munkeceller.
Øyet får hvile på den rolige naturen, mer lukkede munkeceller for studier er lokalisert i jevn rytme på galleriet.
 
Arkiv / Forsiden - Sametinget
Les mer
 
Arktiske region forbereder seg mot verdenskonferansen om urfolk / Áltá 2013 / Internasjonalt arbeid / Forsiden - Sametinget
Arktiske region forbereder seg mot verdenskonferansen om urfolk
De øverste lederne for inuitter og samer deltar i neste uke på arktiske regions forberedelsesmøte mot FNs verdenskonferanse om urfolk i 2014. Møtet vil resultere i et sluttdokument der inuitters og samers prioriteringer mot verdenskonferansen samles.
Bakgrunnen for arktiske regions møte er at FN vil holde en verdenskonferanse om urfolk den 22. og 23. september 2014 i New York.
Siden FNs generalforsamlingens resolusjon besluttet i 2010 å holde et høynivå møte, som vil gå under navnet ”verdenskonferanse om urfolk”, så har det vært usikkert på hvilken måte urfolks deltakelse ville sikres i både forberedelsene til verdenskonferansen, under selve konferansen og ved oppfølgingen av verdenskonferansens resultater.
Urfolkene har derfor på internasjonalt nivå opprettet et samarbeid der de i lag jobber for å sikre urfolks deltakelse på en god måte.
Dette samarbeidet har sitt utspring fra det åpne og upartiske idédugnadsmøte i København om nettopp FNs verdenskonferanse om urfolk, der København-resolusjonen ble vedtatt.
København resolusjonen beslutter å opprette en global koordineringsgruppe.
Den globale koordineringsgruppa holdt sitt første møte i mars i år i New York.
Arktiske region er først ute
Et av urfolkenes strategier er å gjennomføre regionale forberedelsesmøter mot verdenskonferansen.
Urfolkene i hele verden forbereder seg mot verdenskonferansen, og alle 7 regioner vil innen april 2013 avholde sine regionale forberedelsesmøter.
Arktiske region vil den 23. og 24. oktober holde sitt regionale urfolksforberedelsesmøte i Nuuk i Grønland.
Den arktiske region er den første, av alle 7 regionene, til å gjennomføre sitt forberedelsesmøte mot verdenskonferansen i 2014.
Arktiske urfolksledere deltar bredt i Nuuk
Ved Nuuk møtet deltar de fleste av inuitters og samers ledere.
Blant annet vil landsstyreformann for Grønlands selvstyre, Kuupik Kleist, åpne det arktiske forberedelsesmøtet.
Også Grønlands selvstyres landstingsformann, Josef Motzfeldt, borgermester for Sermersooq kommune, Asii Chemnitz Narup, og Grønlandsk president for Inuit Circumpolar Council (ICC) Carl Christian Olsen og Alaskas president for ICC James Stotts deltar fra inuittisk side.
Fra samisk side deltar man fra Samis parlamentarisk råd (SPR), ved president Egil Olli, SPR representant Aili Keskitalo og SPRs representant i prosessen mot verdenskonferansen, John B. Henriksen.
Samerådet er også bredt representert og blant annet president Olav Mathis Eira deltar derfra.
51,29 kB Arktiske erklæring om verdenskonferansen om urfolk 2014
Det foreligger et utkast til arktisk erklæring om verdenskonferansen om urfolk.
Dette utkastet er skrevet i lag med representanter fra inuittisk og samisk side.
Møtet legger opp til diskusjoner om utkastet til Arktiske erklærings innhold.
Andre saker på programmet til Nuuk-møtet er bakgrunnsinformasjon om FNs verdenskonferanse om urfolk 2014, informasjon om arbeidet til den globale koordineringsgruppa, presentasjon om Inarierklæringen om verdenskonferansen om urfolk 2014 og informasjon om den internasjonale forberedende urfolkskonferanse i Alta 2013.
208,22 kB Neste møtested blir Alta 2013
Sametingspresident Egil Olli inviterte under fjorårets FNs permanente forum om urfolkssaker til en internasjonale forberedende urfolkskonferanse i Alta.
Denne invitasjonen har mottatt bred støtte av både urfolksmekanismer innenfor FN, som permanente forum og ekspertmekanismen for urfolksrettigheter, og også blant urfolk verden over.
Sametinget i Norge er godt i gang med forberedelsene til å ta i mot urfolksdelegater til Alta i perioden 8. til 13. juni 2013.
Resultatet fra arktiske regions forberedelsesmøte i Nuuk den 23. og 24. oktober 2012 er ved siden av å være et viktig bidrag til forberedelsen mot selve verdenskonferansen i 2014, også et svært sentralt bidrag til forberedelsen mot urfolkskonferansen i Alta 2013.
Arktiske region vil også måtte planlegge sin deltakelse under den internasjonale forberedende urfolkskonferansen i Alta i juni 2013. Neste møtested for arktiske urfolksledere vil være nettopp i Alta i perioden 8. til 13. juni 2013.
 
Bååstede - å ta tilbake historien / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Kronikk av sametingsråd Henrik Olsen.
I århundrer samlet forskere og misjonærer inn samiske kulturgjenstander.
Nå ønsker norske museer å tilbakeføre halvparten av disse til samiske museer.
Det er umulig så lenge norske myndigheter nekter å finansiere det.
Vi kaller det Bååstede.
Bååstede er et sørsamisk begrep, som betyr ”tilbake”. 2000 ulike historiske gjenstander i norske samlinger har siden 2012 stått på vent for å tilbakeføres til det samiske samfunnet og samiske museer.
Norske myndigheter ønsker ikke å finansiere denne prosessen.
Og så lenge de samiske museene ikke har forsvarlige magasiner, utstillingsmuligheter og nødvendig kompetanse til å forvalte gjenstandene på en forsvarlig måte, må tilbakeføringen utsettes.
Museumsreformen på 2000-tallet medførte et økonomisk løft for museene i Norge.
For de samiske museene har reformen blitt et stort tilbakeskritt.
De samiske museene er små og sårbare sammenliknet med det norske museumslandskapet.
Norske museer har muligheter til å inngå avtaler om sponsing og private donasjoner, og støttes gjerne også gjennom tilskudd fra lokale og regionale myndigheter.
I praksis er det ingen private eller andre offentlige myndigheter som viser interesse for de samiske museenes rammer.
De statlige bevilgningene over Sametingets budsjett er derfor avgjørende for utviklingsmulighetene til de samiske museene.
Bååstede-prosjektet er et resultat av en underskrevet avtale mellom Kulturhistorisk museum, Norsk folkemuseum og Sametinget i 2012. Avtalen omhandler tilbakeføring av samiske kulturhistoriske gjenstander fra Norsk folkemuseum og Kulturhistorisk Museum til seks samiske museer.
Gjenstandene skal tilbake til den kulturen og det folket de hører hjemme.
De utgjør en viktig del av fortellingene om samisk liv, kultur og historie ulike steder i landet.
Det fåtall gjenstander fra denne tidsepoken som fortsatt er bevarte, er derfor av stor betydning for samene.
Bååstede er i utgangspunktet gode nyheter for de samiske museene og det samiske samfunnet.
Men én utfordring gjenstår før repatrieringen av de historiske gjenstandene kan gjennomføres.
Det finnes ikke penger til gjennomføringen.
Konservering, lagring og formidling av kulturhistoriske gjenstander er kostbart.
Det krever bygninger som oppfyller museumsfaglige krav til magasiner og formidlingslokaler, og det krever økt kompetanse og personale for konservering og forvaltning.
Sametinget har over flere år bedt norske myndigheter om et økonomisk løft for å få dette til.
Vi møtes med argumenter om at det er for kostbart.
Det er uheldig dersom det etableres et inntrykk nasjonalt og internasjonalt at myndigheter som i historisk tid tillot konfiskering og ødeleggelse av deler av den samiske kulturen, nå mener at det er for kostbart å levere gjenstandene tilbake til eieren.
Dette er ingen særnorsk problemstilling.
Tilbakeføring av kunst-, kulturhistoriske- og arkeologiske gjenstander skjer over store deler av verden.
I noen tilfeller er det kun snakk om et bergrenset antall gjenstander, mens i andre saker er det store samlinger.
Den mest nærliggende og vellykkede eksempel er tilbakeføringen av ca 35 000 gjenstander fra København til Nuuk på Grønland (1984-2001).
Den danske stat finansierte denne tilbakeføringen.
De samiske museene er seks i antall, og er spredt fra Kirkenes i nord til Snåsa i sør.
De har få egne gjenstander i samlingene i dag, og museene har uegnede magasiner og utstillingslokaler.
Hele det norske samfunnet og samiske samfunnet vil tjene på at også den nasjonale samiske kulturarven blir formidlet.
Elever i grunn- og videregående skole bruker ofte tjenestene som de samiske museene tilbyr fordi de er et godt supplement til den undervisningen de får i skolen.
Jeg håper at vi om noen få år kan vise allmennheten den flotte samiske kulturarven som har kommet tilbake fra hovedstaden.
Det hadde passet spesielt bra nå når vi nærmer oss det samiske 100 års jubileet.
Den 6.februar i 2017 vil vi feire og markere at det er 100 år siden Elsa Laula Renberg samlet samene til det aller første møtet i Trondheim, der målet var å styrke samers rettigheter.
Hva hadde passet bedre enn å kunne markere at samene endelig har fått muligheten til å forvalte en del av sin egen kulturarv?
For å få dette til er vi avhengig av at norske myndigheter finansierer dette flotte og viktige tiltaket.
Fordi det er vår kultur, og våre gjenstander.
Vår fortid, vår framtid.
Vi kaller det Bååstede.
 
Bakgrunn / Om Sametinget / Forsiden - Sametinget
Bakgrunn
Opprettelsen av Sametinget i 1989 bygger i stor grad på erkjennelsen av en undertrykkende fornorskningspolitikk som strekker seg helt tilbake til begynnelsen av 1800-tallet.
Samene har vært utsatt for et statlig overgrep som nesten har utryddet en hel kultur, men framveksten av samiske rettigheter og opprettelsen av Sametinget er ikke kun et resultat av en forfeilet statlig politikk.
Sametinget og samiske rettigheter er også et resultat av at samene har vært og er et eget folk med sine egne tradisjoner og institusjoner, som i et lengre historisk perspektiv har vært selvstendig.
Samene er en minoritet i Norge og når dermed ikke fram i ordinære demokratiske organer basert på flertallsdemokrati.
Samtidig har samene som urfolk rett til innflytelse over sin framtid ved å sikre og utvikle sitt språk, sin kultur og sitt samfunnsliv.
I Grunnlovens § 108 heter det:"
«Det påligger statens myndigheter å legge forholdene til rette for at den samiske folkegruppe kan sikre og utvikle sitt språk, sin kultur og sitt samfunnsliv.»"
Videre har Norge forpliktelser overfor samene blant annet gjennom: Sameloven, Finnmarkloven, Plan og bygningsloven, Kulturminneloven, Reindriftsloven, Opplæringsloven og Stedsnavnsloven.
Sametinget 25 år
Det første sameting ble åpnet av Hans Majestet Kong Olav V den 9. oktober 1989.
9. oktober 2014 markerte Sametinget sitt 25 års jubileum på et eget jubileumsseminar i forbindelse med Sametingets ordinære møter i komitéer og plenumsmøte 6. til 10. oktober 2014.
Les mer
Historikk
På Nordkalotten har samene eksistert som et folk med eget språk, egne tradisjoner og næringstilpassninger lenge før etableringen av nasjonalstatene.
Etter grensetrekkingen i 1751 ble samene ett folk med bosettingsområder i fire stater: Norge, Sverige, Finland og Russland.
Samenes tradisjonelle område strekker seg fra Kola-halvøya i nordøst til Engerdal i Sør-Norge og Idre i Sør-Sverige.
Dette området kalles på samisk Sápmi.
Les mer
Rettigheter"
”Som et viktig grunnlag for sin samepolitikk legger regjeringen til grunn at staten Norge opprinnelig er etablert på territoriet til to folk – samer og nordmenn – og at begge folkene har den samme rett og det samme krav på å kunne utvikle sin kultur og sitt språk.
Denne prinsipielle likeverdigheten er slått fast i Grunnlovens § 110A.”
Les mer
Konsultasjonsavtalen
Som urfolk har samene rett til å bli konsultert i saker som kan få direkte betydning for dem.
Formålet med konsultasjonsavtalen er å oppnå enighet mellom statlige myndigheter og Sametinget når det overveies å innføre lover eller tiltak som kan påvirke samiske interesser.
Sametinget har også mulighet til å ta opp egne saker.
Les mer
Nasjonaldag og nasjonale symboler
Den 6.februar er offisiell flaggdag i Norge og markeres over hele landet som samenes nasjonaldag.
Det er mange begivenheter og symboler knyttet til dagen.
Sametingsrådet markerer dagen med sin tilstedeværelse over hele landet.
Se nederst på siden for nyttige lenker til mer informasjon om nasjonaldagen.
Les mer
 
Barnehager / Opplæring / Forsiden - Sametinget
Søk tilskudd
Barnehager
Hovedmål for barnehagepolitikken i Sametinget er å skape gode oppvekstvilkår gjennom samisk barnehagetilbud.
Det samiske barnehagetilbudet er et åpent tilbud til alle barn og foreldre som måtte ønske det.
Samisk språk og kultur er viktig å vektlegge i et samisk barnehagetilbud.
Det handler om arv og tradisjoner, men samtidig og vedlikeholde, skape og fornye.
Ansvarlig politiker
Aktuelt
Bevilgninger til prosjekter og utviklingsarbeid i barnehager i 2015
Forprosjekt for etablering av sørsamisk barnehage i Røros, samiske mattradi...
Les mer
Les mer Vis alle saker
I følge Sametingsmelding om samisk barnehagetilbud skal Sametinget arbeide for:
at innholdet i barnehagene fremmer utvikling, læring og danning
at barn får styrket sin språkstimulering på nord-, lule- og sørsamisk
at det utvikles språkbadmodeller i barnehagene
at barnehagene har tilstrekkelig med samiskspråklige ansatte
at barnehagene har tilstrekkelig med pedagogisk materiell og leker
at barn har sammenhengende progresjon i læringsinnholdet fra barnehage til skole
Sametinget legger følgende definisjon til grunn for hva et samisk barnehagetilbud er: Medsamisk barnehagetilbudmenes et tilbud der barnehagedriften bygger på samisk språk og kultur.
Barnehagen skal styrke barnas identitet som samer ved å fremme bruken av samisk språk og ved å formidle samisk kultur.
Barnehagen ledes av samiskspråklige pedagogisk personalet.
Det samiske barnehagetilbudet kan deles inn i følgende kategorier: a) samiske barnehager og norske barnehager med samisk avdeling b) barnehager med tilbud om samisk språkopplæring.
Sametinget legger til rette for samisk barnehagetilbud gjennom forvaltning av tilskudd til barnehagene.
Barnehager som gir et samisk barnehagetilbud kan søke på de ulike tilskuddsordningene.
Tilskuddsordningene er beskrevet i Sametingets budsjett.
For å støtte barnehagenes arbeid medRammeplan for barnehagens innhold og oppgaverer det utarbeidet en serie temahefter.
Temaheftene er ment som inspirasjon og grunnlag for refleksjon i arbeidet med ulike temaer knyttet til barnehagens innhold og oppgaver.
Det er også utarbeidet enveileder for barnehager med samiske barn.
Sametinget har flere samarbeidspartnere som jobber sammen med oss for å nå våre mål.
Kunnskapsdepartementet
Utdanningsdirektoratet
Fylkesmannen
Foreldreutvalget for barnehager
Eksterne resursser:
Barnehageloven (Lovdata)
Det samiske barnehagetilbudet er et åpent tilbud til alle barn og foreldre som måtte ønske det.
 
Barnevern / Helse og sosial / Forsiden - Sametinget
Søk tilskudd Barnevern
Sametinget er opptatt av barns rettigheter og behov for ivaretakelse av samisk språk og kultur under barnevernets omsorg.
Det er nasjonale myndigheter som har ansvaret for å legge sentrale føringer for å sørge for at samiske barn kan få ivaretatt sitt språk og sin kultur under barnevernets omsorg.
Ansvarlig politiker
Aktuelt
Inngår samarbeidsavtale med Norsk fosterhjemsforening.
Sametinget underskriver samarbeidsavtale med Norsk fosterhjemsforening.
Form...
Les mer
Vis alle saker
Det er kommunen som har ansvaret for barnevernstjenesten.
Barnevernstjenesten skal blant annet gi råd og veiledning til familier, foreta undersøkelser etter meldinger om forhold hos barn, treffe vedtak etter barnevernloven og forberede saker for behandling i fylkesnemnda.
Staten ved Bufetat har ansvaret for fosterhjem, beredskapshjem og barnevernsinstitusjoner
Sametinget jobber for at:
Samiske barn rettigheter og behov for ivaretakelse av samisk språk og kultur ivaretas under barnevernets omsorg
En økt kompetanse og kunnskap i og om samisk språk og kultur på alle nivå i barnevernstjenesten.
Ansvaret for dette ligger på et overordnet nivå.
Sametinget er opptatt av barns rettigheter og behov for ivaretakelse av samisk språk og kultur under barnevernets omsorg.
 
Bedre soning for samiske innsatte
Sametingsråd Silje Karine Muotka tror samiske innsatte vil få en bedre soningshverdag etter at den nye tiltaksplanen for god og likeverdig soning kom på plass.
Tiltaksplanen sikrer at innsatte får informasjon på samisk og gjør det enklere å bruke samisk under soning.
Flere tidligere innsatte har tatt kontakt med Sametinget og rapportert om dårlige forhold under soning.
Blant annet at de ikke får snakke samisk under soningen.
Mange oppfatter dermed soningen som tyngre.
Arbeidsgruppe opprettet
På oppdrag fra Justisdepartementet og Kriminalomsorgens sentrale forvaltning (KSF) har en arbeidsgruppe foretatt en gjennomgang av soningsforholdene for samiske innsatte og domfelte.
Konkusjonen var meget klar;
samiske innsatte må få oppfylt sine rettigheter.
Fokus på samisk språk og kultur
I etterkant av rapporten utarbeidet Sametinget i samarbeid med Kriminalomsorgen en tiltaksplan med sikte på å bedre situasjonen.
Les tiltaksplanen for samiske innsatte og domfelte: Tiltaksplan for god og likeverdig straffegjennomføring for samiske innsatte og domfelte.
I første omgang har kriminalomsorgen prioritert informasjon til innsatte før straffegjennomføring, informasjon til innsatte under straffegjennomføring og informasjon til de besøkende.
Oversettelsene er lagt ut på nettsidene til Tromsø og Vadsø fengsel.
Likeverdige soningsforhold
Sametingsråd Silje KarineMuotkaer fornøyd med det gode samarbeidet med kriminalomsorgen region nord.
-Det er viktig at samiske innsatte ikke føler at de blir utsatt for en dobbel straff.
Tiltakene er med på å skape likeverdige soningsforhold, sier sametingsråd Silje Karine Muotka.
I Vadsø fengsel er det en utstilling i samarbeid med Varanger samiske museum, som synliggjør samisk historie og kultur på en god måte.
-Dette er et godt eksempel på hvordan samisk språk og kultur kan synliggjøres også under soning, sier Muotka.
Ler mer om Kriminalomsorgen: http://www.kriminalomsorgen.no/
Mer informasjon:
 
Bekymret for tilbudet til sørsamiske pasienter / Artikler / Valgperiode 2009 - 2013 / Arkiv / Forsiden - Sametinget
Bekymret for tilbudet til sørsamiske pasienter
16. oktober 2012 Rådsmedlem Ellinor Marita Jåma er bekymret for tilbudet innen psykisk helsevern til pasienter i det sørsamiske området og ber Helse Nord ta inn over seg at de har et nasjonalt ansvar for alle samer i Norge, også i sørsamisk område.
- SANKS har bygd opp en unik språklig og kulturell kompetanse i samiske spørsmål, som også bør komme sørsamene til gode, påpeker rådsmedlem Jåma videre.
I følge urfolksforpliktelsene har alle samer i Norge krav på et tilrettelagt helsetilbud med språk og kulturkompetanse.
Det er på dette grunnlag SANKS i sin tid ble opprettet.
- Sametingsrådet vil aldri akseptere et kvalitativt dårligere tilbud fra SANKS til sørsamiske pasienter.
Jeg vil ta denne saken opp med Regjeringen gjennom konsultasjoner, og ber Helse Nord bidra til en løsning hvor også sørsamiske pasienter får et behandlingstilbud gjennom SANKS, uttaler Ellinor Marita Jåma.
Rådsmedlem Ellinor Marita Jåma påpeker avslutningsvis at Helse Nord bør opptre som en støttespiller for SANKS i dette arbeidet, og se betydningen av et behandlingstilbud også til sørsamiske pasienter.
Kontaktperson:
 
Ber om styrket beredskap for dyrehelse i nord / Jordbruk / Næringer / Forsiden - Sametinget
Ber om styrket beredskap for dyrehelse i nord
Sametingsråd Silje Karine Muotka ønsker styrket dyrehelseberedskap i nord.
Nå anmoder hun landbruksminister Sylvi Listhaug om bidrag til å styrke Veterinærinstituttets aktivitet i nord.
– Regjeringens nordområdepolitikk og klimaendringer tilsier økt behov for beredskap rundt dyrehelse og mattrygghet i nord.
Norges grenser mot Finland, Sverige og Russland i nord, og den økte grensetrafikken medfører ytterligere utfordringer, understreker Muotka.
Muotka frykter at redusert kompetanse og kapasitet ved Veterinærinstituttets avdeling i Tromsø vil ramme Mattilsynets aktivitet i nord, som bruker av instituttets tjenester.
Hun frykter konsekvensen blir redusert mattrygghet.
Styret i Veterinærinstituttet besluttet i mars å legge ned avdelingen i Tromsø og redusere virksomheten i Harstad.
– Veterinærinstituttet i Tromsø har opparbeidet viktig kompetanse knyttet til reindriften og det arktiske landbruket.
Spesielt i forhold til reindriften ser vi allerede at klimaendringene skaper utfordringer i form av nye plante- og insektsarter.
Det er derfor av stor betydning for landsdelen at Veterinærinstituttets aktivitet styrkes.
 
Besøke Sametinget / Sametingsbygningen / Om Sametinget / Forsiden - Sametinget
Besøke Sametinget Omvisning i Sametingsbygningen skjer daglig kl. 13.00. Omvisningsspråk er norsk, samisk og engelsk.
I sommersesongen (20.06 - 15.08) er det omvisning på følgende tidspunkt: 8.30, 9.30,10.30, 12.30, 13.30 og 14.30.
Tilpasset tilbud for grupper
For skoleelever og -klasser i ungdomstrinnet og videregående skoler, organisasjoner, institusjoner og medier tilbys tilpasset omvisning, inkludert korte foredrag om Sametinget, samepolitikk eller andre relevante tema.
Tilbudet tilpasses til enhver tid kapasiteten i administrasjonen og den politiske aktiviteten i bygningen.
Kontakt Kommunikasjonsavdelingen om du har særskilte behov.
Åpne møter Møtene i Sametingets plenum og komitéer er åpne for publikum.
Plenum og komitéene har rundt fire møter i året hver.
Under møtene er Sametingets kantine også åpen for publikum.
Sametingets bibliotek
Sametingets bibliotek med lese- og studeplasser er åpent mellom 09.00 og 15.30, og kan benyttes av publikum.
Kontakt Sametinget
Mandag - fredag 08.00-15.30
 
Beste plakat mot mobbing verdt 10.000 kroner / Arbeidet mot mobbing / Opplæring / Forsiden - Sametinget
Beste plakat mot mobbing verdt 10.000 kroner
Ta til orde mot mobbing, og vinn 10.000 kroner!
Sametinget gir 10.000 kroner til den skolen eller skoleklassen som lager den beste plakaten mot mobbing.
Plakaten må sendes inn innen 24. oktober.
Plakaten vil bli brukt i Sametingets anti-mobbearbeid.
– Sametinget er partner i den nasjonale kampanjen Manifest mot mobbing og deltar i år for andre året på rad.
I år ønsker vi å utfordre samiske barn og ungdom til å bidra i kampanjen.
Å si nei til mobbing må bli en del av oss, en del av hvem vi er, understreker sametingsråd Silje Karine Muotka.
Hun mener at det ikke er tilstrekkelig med kampanjer og prosjekter for å bekjempe mobbing og trakassering.
Muotka understreker at anti-mobbearbeidet må gjenspeiles i hverdagen på skolene og på fritidsarenaer.
Derfor ønsker hun å engasjere barn og unge i årets kampanje.
Vinneren av premien på 10.000 kroner går til den skoleklassen som innen 24. oktober lager den mest inspirerende plakaten.
– Vinnerplakaten vil bli brukt i Sametingets arbeid mot mobbing nasjonalt og lokalt.
I år som tidligere år deltar vi i den nasjonale kampanjen Manifest mot mobbing, og vi ønsker egne aktiviteter på skoler med samiske elever.
Vinnerplakaten vil bli et viktig markedsføringselement i den forbindelse, understreker Muotka.
– Vi oppfordrer skoleklasser til å delta i dette arbeidet.
Å arbeide mot mobbing er et viktig arbeid, og dette er en flott måte for skoleklasser å ta opp dette temaet.
Vi må jobbe mot mobbing hver dag, sier Ánná Káisá Partapuoli, leder for Sametingets ungdomspolitiske utvalg.
Manifest mot mobbing er et nasjonal innsats mot mobbing i perioden 2011-2014. Kampanjen er et samarbeid mellom Regjeringen, KS, Utdanningsforbundet, Skolenes landsforbund, Foreldreutvalget for grunnopplæringen og Foreldreutvalget for barnehager, som alle har undertegnet manifestet.
De har alle forpliktet seg til å arbeide for et godt og inkluderende oppvekst- og læringsmiljø med nulltoleranse for mobbing.
Kontaktpersoner:
Inger Anne Pulk.
Tlf: 78 48 42 07 Anne Jannok Eira.
Tlf: 78 47 40 48
 
Bestill gratis lommeparlør, armbånd og buttons / Snakk samisk te' mæ / Språk / Forsiden - Sametinget
Bestilingsskjema
Velg produkt
Navn og adresse
Bekrefte bestilling
Takk for bestillingen!
Nordsamisk buttons
Nordsamisk armbånd liten størrelse
Nordsamisk armbånd stor størrelse
Sørsamisk buttons
Sørsamisk armbånd liten størrelse
Sørsamisk armbånd stor størrelse
Lulesamisk buttons
Lulesamisk armbånd liten størrelse
Lulesamisk armbånd stor størrelse
Dersom du ønsker mer enn ett eksemplar av valgt(e) produkt(er), fyll inn antall for hvert produkt her.
 
Bevilger støtte til sørsamisk fagbok i duodji / Duodji / Næringer / Forsiden - Sametinget
Bevilger støtte til sørsamisk fagbok i duodji
Sametingsrådet bevilger 225 tusen i støtte til en sørsamisk fagbok i duodji.
Sametingsråd Thomas Åhren sier at boken vil være med å styrke sørsamisk duodji og tradisjonell kunnskap.
Det er Sijti Jarnge i Hattfjelldal som planlegger å utgi en fagbok i sørsamisk duodji-terminologi.
Boken inneholder termer, illustrasjoner som beskriver ulike materialer, teknikker og ferdige produkter.
Terminologien skal også inngå i den sørsamisk digitale ordboka på nett - http://www.baakoe.org, som er et samarbeid mellom Universitetet i Tromsø og Sametinget.
Sametingsråd Thomas Åhren håper at fagboken vil være med å skape interesse for sørsamisk duodji spesielt blant unge.
-Det er mange termer og uttrykk som ikke er i daglig bruk, og derfor er det viktig å samle disse i en bok med gode illustrasjoner, sier Åhren.
Mer info:
Sametingsråd Thomas Åhren, +47 908 39 663
 
Bevilgninger til prosjekter og utviklingsarbeid i barnehager i 2015 / Barnehager / Opplæring / Forsiden - Sametinget
Bevilgninger til prosjekter og utviklingsarbeid i barnehager i 2015
Forprosjekt for etablering av sørsamisk barnehage i Røros, samiske mattradisjoner, språkutvikling og joik i barnehagen er noen prosjekter som har fått støtte fra sametingsrådet.
-Det store mangfoldet i det samiske samfunnet gjør at de ulike barnehagene må legge til grunn den lokale kulturen for sin barnehage.
Det finnes en rekke variasjoner i dagens barnehager for hvilket språktilbud det gis, og hvorvidt den lokale samiske kulturen kan legges til grunn i barnehagenes arbeid.
Prosjektsøknadene viser mangfoldet og lokale behov i barnehagene, sier sametingsråd Silje Karine Muotka.
Sametinget har bevilget tilskudd til seks prosjekter.
Árran mánájgárdde er bevilget midler på 150 000 til et prosjektet som har som mål å å styrke barnas muntlige språkutvikling.
Dette gjennom at barnehagen har en giellatjiehppe på toppen av ordinær bemanning.
Ástávuona sámi mánáidgárdi er bevilget midler på 150 000 kroner til et prosjekt som har som mål å øke samisk språkinnlæring hos barna, samt implemenntere språkbadsmetodikken i hele barnehagen.
Aajege samisk språk – og kompetansesenter har fått midler til et forprosjekt for etablering av sørsamisk barnehage i Røros, og er bevilget 110 000 kroner.
Det er videre bevilget midler til mindre prosjekter som går på at det skal jobbes med fremming av den lokale samiske kulturen i lule- og sørsamiske områder.
Snåsa montessori barnehage er bevilget til to mindre prosjekter.
Prosjektet samisk mat i Snåsa montessori barnehage har som formål å lære om samiske mattradisjoner og å utvikle samisk språk knyttet til denne tradisjonen.
Med prosjektet joik i barnehagen ønsker de bidra til at barn blir mer kjent med sørsamisk musikktradisjon og sørsamisk språk ved bruk av joik/vuelie.
Holtet barnehage er bevilget 32 000 kroner til gjennomføring av prosjektet tradisjonell låvddagoahte som språkarena, som har som formål å skape en arena for samisk språk og kultur i barnehagen.
Bevilgninger til pedagogisk materiell og leker
Målet med tilskuddsordningen er at det utvikles pedagogisk materiell og leker til bruk i barnehager med samisk barnehagetilbud.
Tilskuddsmottakere for denne tilskuddsordning er forlag og fagmiljøer i samarbeid med barnehager.
Prosjekter som prioriteres er språkstimulerende materiell, som trykte spill og puslespill og applikasjoner som er egnet for barn i alderen 0-3år.
Søknadssummen var over 5,8 millioner og det er bevilget i overkant av 3 millioner til utvikling av språkstimuleringsmateriell.
Midlene er fordelt på fire prosjekter:
ČálliidLágádus as: Puslespill- tall og farger for de minste på nord-,lule- og sørsamisk
Intempo AS: Bravoleken oversatt og tilpasset samisk språk – forenklet applikasjon for smarttelefoner på nord-,lule –og sørsamisk
GROM as: Troll i ord – samisk eventyreske på nord-,lule- og sørsamisk
-De store variasjonene i barnas språkkompetanse gir utfordringer i å tilrettelegge for språkstimulering.
Barnehagene må derfor bygge tilbudet ut fra barnas språklige utvikling og bakgrunn.
Det er avgjørende at pedagogisk materiell og leker er lett tilgjengelig i barnehagene.
Dette for å skape grunnlag for barns lek og aktiviteter, og også for organisering av ulike læringssituasjoner, sier sametingsråd Silje Karine Muotka.
- Pedagogisk materiell og leker skal bidra til at de ansatte og barna sammen tar i bruk samisk som lekespråk, lærespråk og velger å bruke samisk når de er sammen med andre samiskspråklige, sier Muotka
Tilskudd til samiske barnehager og barnehager med samisk avdeling til barnehager
Det er tildelt 6 604 700 i tilskudd over ordningen tilskudd til samiske barnehager og barnehager med samisk avdeling til barnehager.
Tilskuddene er beregnet etter antall samiske avdelinger i barnehagen og antall samiskspråklige ansatte i avdelingene (begrenset oppad til to samiskspråklige ansatte pr. avdeling).
Det er tildelt tilskudd til både private og kommunale samiske barnehager.
Alta kommune: kr 650 000 er fordelt til 3 barnehager.
Kautokeino kommune: kr 2 156 000 er fordelt til 7 barnehager
Karasjok kommune: 968 700 er fordelt til 3 barnehager
Nesseby kommune: kr 520 000 er tildelt en barnehage
Porsanger kommune: kr 390 000 er fordelt til 3 barnehager
Tana kommune: kr 520 000 er fordelt 3 barnehager
Lavangen kommune: kr 130 000 er tildelt til en barnehage
Målselv kommune: kr 130 000 er tildelt til en barnehage
Nordreisa kommune: kr 130 000 er tildelt til en barnehage
Evenes kommune: kr 260 000 er tildelt til en barnehage
Tromsø kommune: kr 390 000 er tildelt til to barnehager
Oslo kommune: kr 260 000 er tildelt til en barnehage
For mer informasjon: Sametingsråd Silje Karine Muotka, 984 87 576
 
Bevilgninger til samisk kulturminnevern / Kulturminner / Miljø, areal og kulturvern / Forsiden - Sametinget
Bevilgninger til samisk kulturminnevern
Formidling av samisk krigshistorie, kartlegging av samiske kulturspor i furutrær og istandsetting av stabbur i de tre nordligste fylkene.
Sametingsrådet har bevilget 2, 7 millioner til ulike kulturminneprosjekter.
Prosjektene spenner fra registreringer av kulturminner i terrenget, tilrettelegging av kulturstier, immaterielle kulturminner, krigshistorie og til istandsetting av fredete bygninger.
Dessuten har Sametinget fordelt to millioner i tilskuddsmidler til søknader til bygningsvern.
Dette er midler som ledsager Sametingets flerårige prosjekt ”Identifisering og registrering av samiske bygninger”, og som bevilges gjennom Riksantikvaren.
Som eksempler på kulturminneregistreringsprosjekter er Saemien Sijte’s kulturminneregistrering ved området Kalvvatnan i Grane, Bindal og Namskogan kommuner og Senter for nordlige folk sin registrering og formidling av samiske kulturminner på Årøya i Lyngen.
I tillegg til Árrans flerårige prosjekt om dokumentasjon og formidling av krigsminner i Nord-Salten, ble det også bevilget midler til Aajege samisk språk- og kompetansesenter for å dokumentere historie og minner knyttet til andre verdenskrig i Rørosområdet.
-Dette er et interessant prosjekt, og meg bekjent har ingen sett på den samiske dimensjonen ved krigshistoria i disse områdene tidligere, sier Sametingsråd Thomas Åhren.
Det mange som ser verdien av å tilrettelegge kulturstier, og Kvikne utmarksråd i Sør-Trøndelag har fått midler til kultursti i Forollhogna.
Et større kulturstiprosjekt er Spildra grendelag i Kvænangen kommune sin tilrettelegging av kulturminner på Spildra, som fikk tildelt 400 000 kroner.
Videre ble det også gitt midler til Tana og Varanger museumssiida til skjøtsel og sikring i Skoltebyen, til Nasjonalparkstyret Øvre Pasvik til kartlegging av samiske kulturspor i furutrær, samt til Kvalsund kommune til minnetavle over den samiske læreren og forfatteren Anders Larsen.
Larsen var lærer i mange samiske områder i Troms og Finnmark.
Like før han døde i 1949 sendte han et manuskript til Just Qvigstad, som oversatte det til norsk og publiserte det med tittelen ”Om sjøsamene”.
Eldre samiske bygninger
Av bygningsvernprosjekter ble det blant annet bevilget midler til private eiere av automatisk fredete bygninger, og det ble gitt til istandsetting av flere stabbur i de tre nordligste fylkene, til fredete våningshus, fjøsbygninger, jordkjellere.
Det ble også bevilget midler til Nord-Troms Museum for kompetansekurs i skjelterbygging, en svært gammel byggeteknologi i Norge og som synes å ha vært spesielt utbredt i samiske områder.
Tilskuddene til kulturminnevern er gitt både til samiske institusjoner, lag og foreninger, privatpersoner, eiere av fredete bygninger, samt enkelte andre private eller offentlige aktører.
Sametingsråd Thomas Åhren sier at samiske kulturminner er spor etter vår bruk og tilstedeværelse i samiske områder.
For Sametinget er det viktig å verne, bevare og formidle vår kulturarv til kommende genereasjoner.
For mer informasjon om prosjektene: Lars Børge Myklevold, 784 74 000
For intervjuer: Sametingsråd Thomas Åhren, 908 39 663
Les mer om samiske kulturminner:
Les mer om samisk bygningsvern:
 
Bibliotek og kulturbussen i Nord-Troms / Bokbusser / Vi anbefaler / Bibliotek / Forsiden - Sametinget
Bibliotek og kulturbussen i Nord-Troms
Bibliotek og kulturbussen i Nord-Troms
 
Bibliotek / Forsiden - Sametinget
Sametinget skal styrke samenes politiske stilling og fremme samenes interesser i Norge, samt jobbe for å legge forholdene til rette for at samene kan sikre og utvikle sitt språk, sin kultur og sitt samfunnsliv.
Valg og manntall
Stipend og tilskudd
Web-tv
Logg inn BIBSYS
Bibsys
Om biblioteket
Sametingets bibliotek har Norges største samling av bøker og annet materiell på samisk språk og o...
Historikk//
Ansatte//
Kontakt
Tjenester
For å reservere eller låne fra Sametingets bibliotek må du være registrert som låner ved bibliote...
Bli låner// Slik fornyer du dine lån//
Min side/Hvordan lage passord// Bokpakke utlån
Samlinger
Sametingets bibliotek har både åpne og lukkede samlinger.
Vi har et stort magasin i kjelleren og...
Spesialsamlinger//
Aviser og tidsskrifter//
Databaser
Søk på forfatterstudium
Samiske lesere ønsker flere bøker på samisk som engasjerer unge.
Derfor setter Sametinget, Samisk forfatterforening (SGS) og Samisk kunstnerråd (SDR) igang et forfatterstudie som skal rekruttere unge forfattere som skriver på samisk.
Vi anbefaler
Samisk bibliografi
Norsk samisk bibliografi Svensk samisk bibliografi Finsk samisk bibliografi
Norsk samisk bibliografi
Svensk samisk bibliografi
Finsk samisk bibliografi
Bokbusser
Bokbussen Tana/Nesseby Bibliotek og kulturbussen i Nord-Troms Bokbussen Karasjok, Utsjok og Porsanger Bok- og kulturbussen i Sør-Troms Lulesamisk bokbuss Sørsamisk bok- og kultrbuss Den samnordiske bokbussen
Bokbussen Tana/Nesseby
Bibliotek og kulturbussen i Nord-Troms
Bokbussen Karasjok, Utsjok og Porsanger
Bok- og kulturbussen i Sør-Troms
Lulesamisk bokbuss
Sørsamisk bok- og kultrbuss
Den samnordiske bokbussen
Blogger
Samisk bibliotektjeneste
Samisk bibliotektjeneste
 
Bli med å skape sammen med barn og unge fra hele verden / Áltá 2013 / Internasjonalt arbeid / Forsiden - Sametinget
Bli med å skape sammen med barn og unge fra hele verden
Barn og unge i de syv urfolkregioner inviteres til å sende inn et bilde av sin drømmehytte.
Fellesverket vises i juni under konferansen Áltá 2013 i arktis.
800 besøkende fra hele verden kommer nordover for å delta i "Global Preparatory Indigenous Peoples’ Conference on the World Conference on Indigenous Peoples"
Bakgrunn
800 barn og ungdom fra Finnmark og Frankrike har allerede sendt inn bilder til kunst prosjektet som tidligere har vært i Frankrike i regi av kunstnerne Josée Coquelin og Laila Kolostyák.
Prosjektet videreføres nå ved å invitere inn barn og unge fra hele verden.
Innsendte bilder vil bli satt sammen til en felles installasjon som ønsker urfolkskonferansens delegater velkommen.
Tema
Vi har alle behov for beskyttelse, trygghet, aksept og felleskap.
Et ly dekker våre grunnleggende behov.
Et foreløpig skjul for dårlig vær.
En konstruksjon fra vår barndom.
Laget av tilgjengelige materialer.
I alle klima.
I alle omgivelser.
Vår første idé av et hjem.
Hytta får oss til å drømme.
Barn og unge i alle aldre inviteres til å skape sine bilder rundt tema.
Fritt valg av materiale og teknikk.
Alle bilder må ha størrelse 15 cm x 15 cm. Frist for innsendelse er 26. april 2013
 
Blogger / Vi anbefaler / Bibliotek / Forsiden - Sametinget
Dette nettstedet er opprettet av Troms fylkesbibliotek som en informasjonstjeneste som skal gjøre det lettere for bibliotek i Troms å orientere seg i og holde seg oppdatert på nye utgivelser om samer og samiske forhold, og samisk litteratur, musikk og film.
Les mer
Samisk bibliotektjeneste
 
Bok- og kulturbussen i Sør-Troms / Bokbusser / Vi anbefaler / Bibliotek / Forsiden - Sametinget
Bok- og kulturbussen i Sør-Troms
Bok- og kulturbussen i Sør-Troms
 
Bokbussen Karasjok, Utsjok og Porsanger / Bokbusser / Vi anbefaler / Bibliotek / Forsiden - Sametinget
 
Bred satsning på samisk språk / Artikler / Valgperiode 2009 - 2013 / Arkiv / Forsiden - Sametinget
Bred satsning på samisk språk
Sametingsrådet har behandlet språksøknader for 2012. Det komm inn søknader for nærmere 16 millioner kr, mens budsjettrammen var på ca 9 mill. - Sametingsrådet er svært fornøyd med at så mange har søkt om midler til ulike språkprosjekter, og dette viser et stort engasjement rundt styrking og utvikling av de samiske språkene, uttaler sametingsråd Ellinor Marita Jåma.
- Siden søknadsmassen var så stor, har det vært en tøff jobb å prioritere blant mange gode søknader.
Sametingsrådet har sett det som viktig å prioritere tiltak som bidrar til aktiv bruk av de samiske språkene, og tiltak som spesielt kommer barn og unge til gode, utdyper sametingsråd Jåma videre.
Fokus på sørsamisk språk og lulesamisk språk
Sametingsråd Ellinor Marita Jåma synes det er svært gledelig at det kom inn søknader om midler til språkarbeid fra de fleste områder i Sapmi.
- Sametingsrådet har fokus på sørsamisk språk og lulesamisk språk. Det er derfor gledelig at stadig flere søknader kommer fra sørsamisk og lulesamisk område, uttaler rådsmedlem Jåma.
Bruk av ny teknologi for å fremme og styrke samisk språk
I år at det er gitt tilskudd til flere prosjekter som skal utvikle apps (applikasjoner) for alle 3 samiske språk som kan brukes på mobiltelefoner og nettbrett.
Med applikasjonene på mobilen og lesebrettet kan man lære seg nye ord og teste seg selv i samisk språk.
- Sametingsrådet ser viktigheten av å ta i bruk ny teknologi for å styrke og bevare de samiske språkene.
Applikasjoner som brukes til språkopplæring har vist seg å være populære verktøy.
At det nå skal utvikles applikasjoner for samiske språk er noe vi gledelig støtter, sier sametingsråd Ellinor Marita Jåma.
Det er også gitt støtte til å utvikle lydordliste-applikasjoner, disse er på norsk og sørsamisk, norsk og lulesamisk og norsk og nordsamisk.
Ordlistene skal lages for mobiltelefon og nettbrett, og de er tilpasset flere grupper.
Disse vil være til hjelp for de som vil lære seg samisk.
Ordlistene innholder ord og betydningen av ord.
Kan også brukes til hjelp for rettskrivning på alle 3 samiske språk.
Språkarenaer og språkleire
I år som i fjor er det søkt om midler til nybegynnerkurs i samisk, videregående kurs, språkbad og språkleir som er tilpasset både unge og voksne.
Det har også blitt tildelt midler til ulike søknader som har som mål å fremme de samiske språkene på flere og nye språkarenaer.
- Språkarenaer er en viktig del av arbeidet med å styrke og utvikle de samiske språkene.
Barn, unge og voksne har behov for arenaer hvor språket høres, og brukes, særlig gjelder dette i områder hvor språket har stått svakt.
Sametinget har hatt språkbad og språkleir som prioriterte områder innenfor språk og det er gledelig å se at stadig flere søker om støtte til denne typen leire.
Denne typen tiltak har vist seg å gi god effekt og Sametingsrådet er derfor svært fornøyd med økningen av søknader, uttaler sametingsråd Ellinor Marita Jåma avslutningsvis.
Kontaktperson:
 
Dáhttu – en satsing på samisk kulturnæring / Kulturnæring / Næringer / Forsiden - Sametinget
Dáhttu – en satsing på samisk kulturnæring
Kunst og kultur er unik i sin måte å tenke på, og vanlig bedriftstenking passer ikke alltid for denne næringen.
Sametinget har på bakgrunn av dette iverksatt en egen satsing på kulturnæring (jf. handlingsplan for samisk kulturnæring) Som en del av denne satsingen er det utviklet eget bedriftsutviklingsprogram spesielt for samisk kulturnæring.
Programmet heter Dáhttu og ledes Kreativ Industri på oppdrag fra Sametinget.
Ansvarlig politiker
 
Sørsamiske sider
 
Den samnordiske bokbussen / Bokbusser / Vi anbefaler / Bibliotek / Forsiden - Sametinget
Den samnordiske bokbussen
Den samnordiske bokbussen
 
Dialogmøte om samisk nødmeldetjeneste / Helse / Helse og sosial / Forsiden - Sametinget
Dialogmøte om samisk nødmeldetjeneste
Tirsdag 29.april møter Sametingsråd Henrik Olsen representanter fra Direktoratet for samfunnssikkerhet og beredskap, 110-sentralen i Hammerfest, Tromsø og Salten, samt kommunene innefor forvaltningsområdet for samisk språk.
Tema for møte er etableringen av en samisk nødmeldetjeneste.
- Det er et stort problem at samisktalende innringere til nødsentralene ikke blir forstått, eller at samiske stedsnavn blir misforstått slik at brannmannskap sendes til feil adresse.
Dette har skap usikkerhet blant befolkningen, og oppfattes som en risiko for liv og helse, uttaler sametingsråd Henrik Olsen.
Slik Sametinget ser det fungerer ikke nødmelding og varsling tilfredsstillende for samiske brukere i dag, så lenge det ikke er mulighet til å varsle på samisk, eller at varsling på samisk medfører større tidsbruk mellom varsling og utrykking.
En utfordrende jobb
På Tirsdagens møtet med kommunene og nødsentralene har de ulike aktørene mulighet til å legge frem utfordringer og eventuelle tiltak både fra 110 sentralenes side og kommunenes side.
- Vi er opptatt av å ha en nasjonal beredskap som også tar høyde for samiske behov og rettigheter.
Det er viktig å sikre en forsvarlig og god tjeneste for den samiske befolkning, uttaler Henrik Olsen.
Han medgir at dette kan være utfordrende.
- Etablering og drift av brann og redningsvesenet, inkludert nødmeldesentralene er et kommunalt ansvar, og alt tyder på at slik vil det være i fremover også.
Det innebærer at alle nødsentralene hvor kommuner innenfor forvaltningsområdet for samisk språk er representert, er forpliktet til å ta i mot samisktalende innringere.
En fremtidig organisering av nødmeldetjenesten må også ivareta dette, selv om det kan virke som en utfordrende jobb.
 
Dialogmøter med reindriftsnæringen / Reindrift / Næringer / Forsiden - Sametinget
Dialogmøter med reindriftsnæringen
Sametingsrådet inviterer reinbeitedistriktene til dialogmøter for å diskutere og informere om Sametingets arbeid med reindriftssaker og få innspill til Sametingets arbeid reindriftssaker.
Det siste årene har vært preget av mange store og utfordrende saker for reindriftsnæringen i Norge.
Endringen av reindriftsforvaltningen, rovviltsituasjonen, forhandlingene om reinbeitekonvensjonen, togpåkjørsler og debatter om arealforvaltningen er noen av sakene som utfordrer både Sametinget og næringen.
-Sametingets arbeid med reindriftssaker må bygge på et godt samarbeid med næringen.
Det at Sametinget skal innta en tydeligere rolle forutsetter at det skjer i tett samarbeid med reindriften selv.
Det er bakgrunnen til at Sametinget nå inviterer alle reinbeitedistrikter til dialogmøter, sier sametingsråd Thomas Åhren som har ansvaret for reindriftssaker i sametingsrådet.
Samarbeid med næringa
Sametinget har et politisk ansvar for reindriften som en hjørnestein i den samiske kulturen og i det samiske samfunnet.
Sametinget ønsker å være en premissleverandør for reindriftspolitikken, men dette betinger at reindriften selv bidrar til Sametingets politikkutvikling.
-Vi ønsker å drøfte sentrale utfordringer med reindriftsnæringen, men også hvilke muligheter reindriften har for å utvikles som en bærekraftig næring,samtidig som man holder fast på de dype røttene reindriften har i den samiske kulturen, sier Åhren.
Sikre fremtiden
Sametingsrådet vil legge fram en sametingsmelding om reindrift hvor man vil gjøre en helhetlig gjennomgang og tydeliggjøre Sametingets politiske ståsted i reindriftssaker.
Sametingets målsetting er at vårt arbeid skal bidra til:
Sikre reindrifta gode og forutsigbare rammebetingelser
Sikre reindriftas arealgrunnlag
Styrke reindrifta som næring
Rammebetingelser
Sametinget er opptatt av at reindriftaen har gode rammebetingelser.
Sametinget har i dag ingen formell myndighet i reindriftssaker, men har konsultasjonsrett i saker som angår det samiske samfunnet gjennom konsultasjonsavtalen med regjeringen.
-Sametingsrådet har registrert at mange er bekymret for ivaretakelsen av reindrifta interesser i den nye regionale forvaltningen av reindriftsnæringen, og da spesielt i forhold til arealsaker.
Vi er opptatt av at næringens medvirkning i den nye forvaltningen sikres, og vil følge med på dette i framtiden.
Vi hører gjerne fra reinbeitedistriktene om deres erfaringer i den nye forvaltningen etter hvert som den nå trer i kraft, sier Åhren.
Mer info: Sametingsråd Thomas Åhren, 908 39 663
 
Diskriminering og vold mot urfolkskvinner må stoppes / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Diskriminering og vold mot urfolkskvinner må stoppes
Rådsmedlem Silje Karine Muotka vil i perioden 10.-14. mars delta på FNs kvinnekommisjon (CSW) i New York.
Med deltakelsen ønsker Sametinget å bidra til økt internasjonalt fokus på vold mot og diskriminering av urfolkskvinner verden over.
FNs Kvinnekommisjon arrangeres hvert år er et av de viktigste internasjonale møteplassene for å diskutere kvinners rettigheter og likestilling.
- Sametingsrådet er opptatt av å sette søkelyset på urfolkskvinners situasjon i arbeidet med oppnåelse av FNs tusenårsmål for jenter og kvinner.
Vi vil gjennom vår deltakelse i den norske delegasjonen fremheve en rekke forhold vi bekymrer oss for, uttaler rådsmedlem Muotka.
Vold og dobbel diskriminering
Mange urfolkskvinner lever under uholdbare forhold hvor de verken har muligheter til utdanning, god mødrehelse, beskyttelse mot smittsomme sykdommer eller voldelige overgrep.
Videre opplever urfolkskvinner diskriminering både i forhold til sin etnisitet og i forhold til sitt kjønn.
- Vold og dobbel diskriminering av urfolkskvinner gjør situasjonen uhyre vanskelig å endre til det bedre, uten ekstraordinære tiltak.
Slik jeg ser det er det viktig at kampen for kvinners rettigheter intensiveres.
Dette er noe jeg ønsker å fremheve i New York, uttaler Silje Karine Muotka.
Fattigdomsbekjempelse vil også være et av temaene på FNs kvinnekommisjon.
Urfolk utgjør omkring 5 prosent av verdens befolkning, men utgjør 33 prosent blant verdens aller fattigste 900 millioner mennesker.
Av disse 900 millioner mennesker utgjør kvinner og unge jenter 70 prosent av de som lever i ekstrem fattigdom.
- Tallenes tale er klar;
Urfolkskvinner er overrepresentert blant verdens fattigste.
Disse må løftes ut av fattigdom, håpløshet og det stramme grepet som frykt for vold utgjør.
Dette kan oppnås gjennom økte muligheter for utdanning, sterkere vern av rettigheter, økt politisk innflytelse og en større respekt for kvinners rolle både innenfor arbeids- og familieliv, avslutter rådsmedlem Muotka.
 
Duodji / Næringer / Forsiden - Sametinget
Søk tilskudd
Duodji er en viktig identitetsskapende virksomhet som er av stor betydning for den samiske kulturen og språket.
Mange kvinner har duodji som hovednæring eller som et tillegg til andre virksomheter.
Sametingets overordnete mål er å bidra til å utvikle en næringsrettet duodji med økt lønnsomhet og omsetning av egenproduserte varer.
Ansvarlig politiker
Aktuelt
Sametinget inviterer til duodjikonferanse 27. - 28.januar 2016
I forbindelse med Sametingets kommende duodjimelding inviteres næringsaktøre...
Les mer
Vis alle saker
Sametinget jobber for å:
Øke omsetningen av egenproduserte varer
Rekruttere unge til duodjinæringen
For å nå våre målsetninger bidra Sametinget til faglig veiledning overfor duodjiutøverne, realisere næringsavtalen for duodji og finansiering av tiltak som bidrar til å utvikle en næringsrettet duodji.
Sametinget forhandler årlig om en næringsavtale for duodjinæringen.
Sametinget forvalter også midler til tiltak i duodjinæringen
Innovasjon Norge forvalter midler til bedriftsrettede tiltak i duodjinæringen.
Kommunale næringsfond kan finansiere mindre tiltak og prosjekter.
I henhold til næringsavtalen for duodji deler Sametinget ut følgende tilskudd:
Drifttilskudd
Investerings- og utviklingstilskudd
Velferdsordninger
Fag – og økonomisk utvalg
Salgsfremmende tiltak (søkerbasert)
Faste overføringer
Duodjeinstituhtta får hvert år over tre millioner til sin virksomhet.
Det har som mål å drive med å utvikle duodjinæringen
Opplæringskontoret for reindrift og duodji får 1,5 millioner kroner i årlig støtte til lærlingordning i duodji.
Det skal ta opp 10 lærlinger slik at disse kan ta fagbrev i duodji
Duodjiorganisasjonene Sámiid duodji og Duojáriid ealáhussearvi får årlig driftsstøtte for å ivareta duodjiutøvernes interesser
Duodjiutsalg kan søke om prosjektstøtte for å sikre omsetning av duodji produsert av andre duodjiutøvere
Duodji er en viktig identitetsskapende virksomhet som er av stor betydning for den samiske kulturen og språket.
 
Duodjiavtalen i havn / Duodji / Næringer / Forsiden - Sametinget
Partene i duodjiforhandlingene er kommet til enighet, og avtalen for 2015 har en ramme på 8,1 millioner kroner.
Det er Sametinget og duodjiorganisasjonene Sámiid Duodji og Duojáriid ealáhussearvi som forhandler om næringsavtalen for duodji, og Sametingsrådets Silje Karine Muotka er fornøyd med avtalen.
- Jeg er veldig glad for at vi relativt raskt kom til enighet.
Målet er å utvikle duodji som næring med økt lønnsomhet og omsetning av egenproduserte varer.
Her sikres duodjiutøverne økonomisk forutsigbarhet, forteller Muotka.
Duodjiorganisasjonene ønsker å overta ordningen med driftstilskudd selv, men før det kan skje vil avtalepartene vurdere konsekvensene av en slik overtakelse fra 1.1.2016.
- Sametingsrådet ser fram til resultatet av dette viktige arbeidet, og er glad for at organisasjonen ønsker å påta seg ansvaret, sier Muotka.
- Organisasjonene har etterlyst en satsning på duodji som kulturnæring.
En del av avtalen er at Sametinget vil sette i gang et kulturnæringsprosjekt der duodji og samisk kultur er sentrale elementer, avslutter Muotka.
Sametingsråd Silje Karine Muotka, tlf. 984 87 576.
 
Oppsummering
Funksjonell morfologi har vært en utfordring for meg som andrespråkstaler, og som lærer så ser jeg at elevene har utfordringer når funksjonell morfologi skal læres og brukes.
I denne mastereksamensoppgaven spør jeg om Flaskehalshypotesen, presentert av Slabakova (2016), kan gi oss svar på disse utfordringene i andrespråksopplæringen, når sørsamisk har rik funksjonell morfologi i motsetning til førstespråket norsk.
Jeg har avgrenset oppgaven til markering av direkte objekt, og samsvarsbøyning mellom subjekt og verbal i sørsamisk.
Da Flaskehalshypotesen spør om hva som er vanskelig i andrespråksopplæringen og hva som er lett, så har jeg valgt markering av direkte objekt og samsvarsbøyning, for å se om dette er like utfordrende eller om noe er enklere enn det andre.
For å få svar på dette så har jeg gjort en undersøkelse blant andrespråkstalere av sørsamisk både på norsk og svensk side.
Deres resultater er målt mot en referansegruppe av morsmålstalere, som per definisjon også er arvspråkstalere.
Da det er få sørsamiske talere og få sørsamiske elever i skolen, så blir utvalget lite. Men likevel gir undersøkelsens resultater støtte til Flaskehalshypotesen.
Der førstespråket og andrespråket skiller seg ad, så oppstår det større utfordringer i språkopplæringen.
Det skaper lite eller mindre utfordringer for elevene der språkene skiller seg lite.
Slabakova (2016) er opptatt av å finne utfordringene i andrespråksopplæringen, og hun gir en klar anbefaling om at det er her vi må bruke størsteparten av tiden i klasserommet.
Ut i fra gruppenes gjennomsnittlige resultater så er det liten tvil om at markering av direkte objekt er blant de større utfordringene i andrespråksopplæringen, i motsetning til bruk av nominativ hvor norsk og samisk ikke skiller seg nevneverdig fra hverandre.
Om markering av objektskasus er vanskeligere enn samsvarsbøyning mellom subjekt og verbal er ikke like entydig, selv om det langt på vei viser det i denne undersøkelsen.
Dette funnet støttes av Montrul (2016), som har sammenfattet arvspråkstalernes utfordringer med å produsere arvspråkets morfologi når arvspråket har rik morfologi, og andrespråket, som er majoritetsspråket, har lite funksjonell morfologi.
Hun påpeker at det er vanskeligere å få den nominale morfologien på plass enn den verbale morfologien.
Denne undersøkelsen viser at referansegruppen med de sørsamiske arvspråkstalerne ikke oppviser samme resultater som arvspråkstalere generelt sett. De ligger på nivå med innfødte talere.
Dette er interessant, og en viktig faktor kan være at sørsamisk språk har stått sterkt i båatsoeh/reindriften, en viktig del av vår livsform og kultur.
Men det ligger utenfor denne oppgaven å gi svar på det.
 
En artig måte å lære samisk på – samisk lommeparlør lansert / Fakta om samiske språk / Språk / Forsiden - Sametinget
En artig måte å lære samisk på – samisk lommeparlør lansert
Har du lyst å lære deg noen ord på samisk?
Eller har du kanskje lyst til å gi et kompliment på ett annet samisk språk enn det du snakker?
Da kan denne lommeparløren med hverdagslige ord og setninger både på nordsamisk, lulesamisk og sørsamisk være til hjelp.
Språkkampanjen ”Snakk samisk te mæ” lanserer nå sin egen lille samling av ord og setninger til bruk i ulike sammenhenger.
Lommepaløren inneholder hverdagslige ord og fraser, noen nyttige sjekketriks og setninger for å komme i gang.
-Dette er ingen lærebok, men en artig måte å bli kjent med det samiske språket på.
Her er ingen tung grammatikk, bare mer eller mindre nyttige fraser, sier sametingspresident Aili Keskitalo.
Lommeparløren er spesielt rettet mot ungdom, og gir deg ord og fraser både til bruk på skolen, i hjemmet, sammen med venner, i naturen og på fest.
Sametinget håper denne kommer til nytte for både deg som allerede snakker ett eller flere samiske språk og for deg som ønsker å lære samisk
-Bruk ett ord hver dag, skriv en setning og send til en venn eller post på din instagram.
Bli med å bidra til at samisk språk synes og høres mer både i hverdagen og på sosiale medier, oppfordrer sametingpresident Aili Keskitalo
Lommeparlør_Sametinget.
Her kan du bestille lommeparløren: http://www.sametinget.no/Snakk-samisk-te-mae/Bestill-gratis-lommeparloer-armbaand-og-buttons
 
En reindriftsforvaltning uten legitimitet / Artikler / Valgperiode 2009 - 2013 / Arkiv / Forsiden - Sametinget
En reindriftsforvaltning uten legitimitet
Landbruks- og matdepartementet tar ingen hensyn til innvendingen fra Sametinget og Norske reindriftsamers landsforbund (NRL) om avvikling av reindriftsforvaltningas områdestyrer og Fylkesmannens overtaking av forvaltningskontorene.
- Den overkjøringen Sametinget og NRL nå blir utsatt for ser jeg på som svært alvorlig.
Endringene vil skje uten Sametingets samtykke, sier medlem i sametingsrådet Ellinor Marita Jåma.
Uten forvarsel fastslo Landbruks- og matdepartementet i en nyhetsmelding i april 2011 hvordan reindriftsforvaltninga skulle endres.
Konsultasjoner om organiseringsendring tok først til i mars 2012 etter at departementet sa seg villig til å drøfte alternative løsninger.
- Sametinget og NRL har spilt inn gjennomarbeidede kompromissforslag, men departementet har ikke vist vilje til å komme oss i møte.
Jeg mener det kan stilles spørsmål ved om departementet har konsultert med sin beste vilje og med mål om å oppnå enighet slik de er pliktig til, sier Ellinor Marita Jåma.
Reindrifta er den eneste kulturspesifikke samiske næringa, og er en hjørnestein i samisk kultur.
Stortinget har i over 20 år og ved flere anledninger gitt uttrykk fora at det er en samepolitisk målsetting å overføre størst mulig grad av avgjørelsesmyndighet i saker som i særlig grad berører det samiske folk til det samiske samfunnet.
Staten er også folkerettslig pliktig til å sikre at samene selv bestemmer i forvaltningen av egne næringer.
- Departementet velger å utforme en reindriftsforvaltning som bryter med gjeldende samepolitikk og folkerettslige forpliktelser.
Vi får en reindriftsforvaltning uten legitimitet.
En konsekvens vil blant annet være at Sametinget må trekke sine oppnevnte representanter fra Reindriftsstyret.
En forvaltning uten legitimitet er en forvaltning uten effektivitet.
Denne endringen vil derfor virke mot sin hensikt, sier Ellinor Marita Jåma.
Landbruks- og matdepartementets forslag til endring av reindriftsloven for avvikling av områdestyret, samt underlegging av reindriftsadministrasjonen til Fylkesmannen skal behandles av Sametingets plenum før lovforlaget legges fram for Stortinget.
Kontaktperson:
 
En viktig oppnevnelse for verdens urfolk / Artikler / Valgperiode 2009 - 2013 / Arkiv / Forsiden - Sametinget
En viktig oppnevnelse for verdens urfolk 10. april 2012
Presidenten for FNs generalforsamling, Ambassadør Nassir Abdulaziz Al-Nassar (Qatar), har besluttet å be Sametingets internasjonale representant John B. Henriksen, og Mexicos FN-ambassadør Luis Alfonso de Alba, om å gjennomføre konsultasjoner på hans vegne med FNs medlemsstater og urfolk om gjennomføringen av FNs verdenskonferanse om urfolk.
Verdenskonferansen avholdes i 2014.
FNs generalforsamling besluttet i desember 2010 å avholde en verdenskonferanse om urfolk i 2014, med målsetting om å fremme realiseringen av urfolks rettigheter, herunder i samsvar med bestemmelsene i FNs erklæring om urfolks rettigheter (urfolkserklæringen).
FNs generalforsamling anmodet presidenten for generalforsamlingen til å gjennomføre konsultasjoner med medlemsstater og urfolk om konferansens gjennomføring, herunder urfolks deltakelse i prosessen.
Generalforsamlingens president har gjennom brev av 5. april 2012, til medlemsstatenes ambassadører i New York, informert medlemsstatene om at han har bedt Ambassadør Luis Alfonso de Alba, og John B. Henriksen om å gjennomføre slike konsultasjoner på hans vegne.
Les oppnevnelsesbrevet her.
Forberedelser til Verdenskonferansen
Sametingspresident Egil Olli inviterte, under sesjonen i FNs permanente forum for urfolk i 2011, verdens urfolk til en forberedende konferanse i Alta i juni 2013.
Målsettingen med den forberedende urfolkskonferansen i Alta er å bidra til at verdens urfolk er best mulig forberedt til denne viktige verdenskonferansen og gjennomføringen av urfolks rettigheter.
Verdens urfolk har anmodet presidenten for FNs generalforsamling til å oppnevne to med-tilretteleggere for verdenskonferansen – en som representerer medlemsstater og en som representerer urfolk.
Presidenten for FNs generalforsamling har fulgt opp denne anbefalingen gjennom å oppnevne Sametingets internasjonale representant John B. Henriksen og Mexicos FN-ambassadør Luis Alfonso de Alba som med-tilretteleggere for de forestående forhandlingene.
Sametingspresident Egil Olli, som for tiden også er President for Samisk parlamentarisk råd, sier seg meget fornøyd med denne oppnevningen.
- Dette er en viktig og historisk politisk utvikling fordi det er første gang at en urfolkrepresentant er tilkjent en offisiell rolle innenfor rammen av FNs generalforsamling, uttaler president Egil Olli.
President Olli sier videre at presidenten for FNs generalforsamling, Ambassadør Nassir Abdulaziz Al-Nassar, gjennom sin beslutning viser at han og medlemsstatene aktivt søker å sikre at urfolks rettigheter gjennomføres.
- Denne oppnevningen er et viktig skritt i retning av anerkjennelse av urfolks kollektive rettigheter, blant annet slik disse kommer til uttrykk i FNs erklæring om urfolks rettigheter.
Jeg er - som Sametingspresident i Norge og President i Samisk parlamentarisk råd – meget stolt av at samenes internasjonale representant i denne prosessen er oppnevnt til å inneha denne viktige og historiske posisjonen, avlutter Egil Olli.
Kontaktperson:
Sametingest Internasjonale representant John B. Henriksen, tlf. (+1) 917 915 9564
 
Energi og mineraler / Miljø, areal og kulturvern / Forsiden - Sametinget
Energi og mineraler
Sametinget har ingen forvaltningsmyndighet for konsesjonsavgjørelser for energiutbygginger og mineralvirksomhet.
Lovene som regulerer slik virksomhet er vassdragsreguleringsloven, energiloven, vannressursloven og mineralloven.
Forvaltningsmyndighetene for disse lovene er Norges Vassdrag og Energidirektorat og Direktoratet for mineralforvaltning.
Disse lovene er viktige fordi de regulerer virksomhet som har potensielt stor virkning for naturgrunnlaget for samisk kultur
Ansvarlig politiker
Aktuelt
Les mer
Les mer
Vis alle saker
Sametinget arbeider nå med:
Sametingets energistrategier
Deltakelse i fylkedelplanarbeid for vindkraft i Finnmark fylke
Høringer og konsultasjoner om småkraftverk og vinkraftutbygginger
Høringer og konsultasjoner om utbygging av kraftnettet
Forhandlinger om søknad om driftskonsesjon for gruvedrift i Kvalsund kommune
Oppfølging av avtale om undersøkelsesarbeider for gruvedrift i Kautokeino kommune
Avtalte om undersøkelser av gull og kobberforekomster i Karasjok kommune
Deltakelse i Finnmark mineralforum
Sametinget ansvar:
Sametinget er ikke forvaltningsmyndighet etter vassdragsreguleringsloven, energiloven, vannressursloven og mineralloven.
Beslutninger etter disse lovene kan likevel ikke fattes før det er gjennomført konsultasjoner med Sametinget.
I mineralsaker har Sametinget egne prosesser direkte med mineralaktørene og forventer at det gjennomføres forhandlinger før det eventuelt kan søkes driftskonsesjoner.
Din påvirkning:
Samiske rettighetshavere og lokalsamfunn sine interesser og rettigheter er viktig å ivareta i beslutningsprosessen.
Sametinget arbeider derfor for at det gjennomføres reelle konsultasjoner med dem, og at disse involveres i eventuelle forhandlinger med utbyggingsselskaper.
 
Enighet om en ny næringsavtale for duodji for 2014 / Artikler / Valgperiode 2009 - 2013 / Arkiv / Forsiden - Sametinget
Enighet om en ny næringsavtale for duodji for 2014
Det er oppnådd enighet om ny næringsavtale for duodji for 2014.
Avtalen for 2014 er på 9,4 millioner kroner.
Profilen er endret fra passive driftsstøtteordninger til mer utviklingsrettet duodji - en slik dreining er jeg veldig glad for, sier sametingsråd Marianne Balto.
-Jeg er fornøyd med at duodjiorganisasjonen er positive til å prioritere salgs- og markedsføringstiltak, sier sametingsråd Marianne Balto.
Det kan åpne for nye markeder og nye produkter, sier Balto.
I 2014 har duodjiutøvere mulighet til å hospitere hos andre utøvere som har spesialkompetanse innenfor duodjiproduksjon.
Sametingsrådet har i flere år prioritert kompetanseheving innenfor duodjinæringen.
Kontaktperson: Sametingsråd Marianne Balto, tlf. 480 63358
 
Et budsjett for fremtiden / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Et budsjett for fremtiden
Sametingets budsjett for 2015 ble vedtatt i plenum, fredag 5. desember.
Rådsmedlem Ann-Mari Thomassen er fornøyd med at Sametinget har vedtatt et budsjett som vil løfte det samiske samfunnet for fremtiden
- Sametinget vil i 2015 prioritere samiske barns skolemateriell og vår felles kulturarv ved å legge til rette for videreutvikling samiske museer., uttaler rådsmedlem Thomassen.
I budsjettet for 2015 den søkerbaserte potten til utvikling av læremidler 21 025 000,-, dette er en økning på 3 400 000,- fra 2014.
- Ved å prioritere barns skolemateriell ønsker vi å bidra til at flere samiske barn skal få bruke samiske skolebøker.
Dette er svært viktig for språkets fremtid, og for barnas utvikling, sier rådsmedlem Ann-Mari Thomassen.
Også bevilgningen til samiske museer er økt.
Fra 27 752 000,- i 2014 til 31 970 000,- i 2015. Dette utgjør en økning på 4 218 000,-.
Rådsmedlem Thomassen påpeker at de samiske museene ligger langt bak de norske museene i økonomisk utvikling og at denne tildelingen vil være med på å rette opp skjevheten, samt tilgjengeliggjøre den samiske kulturarven.
- Den felles samiske kulturarven er rik, men veldig mye av den ligger gjemt i arkiver og kjellere.
Vi vil prioritere de samiske museene fordi det er ekstremt viktig at våre kulturskatter får verdige hjem og blir tilgjengelige for alle.
Gjennom kulturarven bygger vi opp Sápmi for fremtiden.
Den totale rammen til virkemidler, faste og søkerbaserte, er i budsjettet for 2015 på 270 722 000,-.
Det er en økning på 1 897 000,- fra 2014.
Kontaktperson:
Sametingets budsjett 2015
 
Et godt verktøy for den grenseoverskridende reindriften / Reindrift / Næringer / Forsiden - Sametinget
Et godt verktøy for den grenseoverskridende reindriften
Sametingets plenum skal behandle forslag til endringer av norsk-svensk reinbeitekonvensjon i begynnelsen av desember.
Sametingspresident Aili Keskitalo sier at arbeidsgruppens forslag er et godt verktøy for å utvikle den grenseoverskridende reindriften i Norge og Sverige.
I 2012 etablerte Sametingene i Norge og Sverige, Norske reindriftssamers landsforbund (NRL) og Svenske samers riksforbund (SSR) en arbeidsgruppe som skulle arbeide frem et forslag til endringer i reinbeitekonvensjonen.
Sametinget i Norge har ledet arbeidet.
Gruppens leder ertidligere sametingsråd Ellinor Marita Jåma fra Åarjel-Saemiej Gïelh.
Tett kontakt med alle
Alle berørte reinbeitedistrikt på norsk og svensk har vært invitert til å komme med innspill til arbeidet.
Informasjon om fremdriften og referatene har blitt lagt ut på nettsidene til Sametinget i Norge.
I tillegg ble det arrangert et seminar i Stjørdal for berørte reinbeitedistrikt og samebyer.
På seminaret ble arbeidsgruppens forslag diskutert.
Reinbeitedistrikt og samebyer med geografisk nærhet ble inndelt i grupper og samarbeidet om utfordringer og samarbeidsmuligheter i sitt område.
-Arbeidsgruppen har hatt som mål å ivareta den samiske reindriften i grenseområdene, og derfor har det vært viktig å involvere alle parter i arbeidet, sier sametingspresident Aili Keskitalo.
Uten bred samisk deltakelser vil det ikke være mulig å løse utfordringene i grenseområdene, sier Keskitalo.
Mange utfordringer
Gjennom arbeidsgruppens arbeid har det blitt tydelig at den grenseoverskridende reindriften i Norge og Sverige står overfor flere store utfordringer, som f.eks manglende rettighetsavklaringer, rovvilttap, arealinngrep og nye konvensjonområder.
-Konvensjonen løser på ingen måte alle de utfordringene som reindriften står overfor i grenseområdene.
Det er derfor viktig å sette søkelys på disse utfordringene overfor statlige myndigheter i Norge og Sverige, og det vil vi gjøre, sier Keskitalo.
Styrker samarbeidet.
Arbeidsgruppen foreslår at reinbeitedistriktene og samebyene har anledning til å etablere samarbeidsavtaler som kan ivareta de praktiske utfordringene i den grenseoverskridende reindriften, som for eksempel arealbruk.
Arbeidsgruppen foreslår også tvisteløsningsmekanismer mellom norske og svenske reinbeitedistrikt og samebyer.
-Den samiske arbeidsgruppens forslag et et godt og konstruktivt innspill til regjeringene i Norge og Sverige, avslutter Keskitalo.
 
Et samisk verdensarvsted i Varanger / Artikler / Valgperiode 2009 - 2013 / Arkiv / Forsiden - Sametinget
Et samisk verdensarvsted i Varanger
Den samiske historien, og den forhistorien den hviler på, er nedfelt i det landskapet vi lever i og bruker.
I blant kan den være vanskelig å få øye på, da sporene etter fortidens mennesker hos oss ofte fremstår som en del av naturen.
Med kunnskap om hvordan landskap kan leses, åpnes en historiebok som alle kan få del i.
Noen steder er sporene etter mennesker før oss mer tydelig og rikholdig enn andre.
Og i sjeldne tilfelle har menneskene før oss, i samvirke med natur og hverandre, skapt kulturminner og landskap som fortjener en plass på UNESCOs verdensarvliste fordi de har ”fremragende og universell verdi”.
Et eksempel er hellerisningene i Alta, som oppnådde verdensarvstatus i 1985.
Et annet enestående sted er Ceavccageađgi/Mortensnes i Nesseby kommune.
Her er spor etter bosetning gjennom 12000 år, her ligger det uten sammenligning største samiske gravfeltet fra førkristen tid, her er offerplasser og hellige naturformasjoner, og herfra stammer en rik samisk fortellertradisjon.
På Ceavccageađgi/Mortensnes er samisk fortid og det sterke samspillet mellom natur og kultur komprimert til en sammenhengende fortelling.
Området forvaltes av Sametinget i samarbeid med Varanger Samiske Museum, og er tilrettelagt for publikum.
Sametinget har sammen med Nesseby kommune, og med støtte av Finnmark fylkeskommune og Samisk parlamentarisk råd, i flere år samarbeidet for å få Ceavccageađgi/Mortensnes vurdert for nominasjon til verdensarvlista.
Siden 2011 har en gruppe oppnevnte eksperter hatt som oppgave å drive dette arbeidet framover.
Gruppen er nå i ferd med å avslutte sitt oppdrag.
Den har konkludert med at Ceavccageađgi/Mortensnes bør sees i sammenheng med tre andre unike kulturminnefelt i Varanger.
Disse bidrar på hver sin måte til å utdype ressursmessige forutsetninger og for Varangers rike forhistorie.
Varangerhalvøya og eidet mellom Varangerfjorden og Tanaelva er eksepsjonelt rike på spor etter villreinfangsten, både i form av fangstgravsystemer og ledegjerder.
Blant disse står Gollevárri i Tana kommune og Noidiidčearru/Kjøpmannskjølen i Båtsfjord kommune i en særstilling.
På Gollevárri er hundrevis av fallgraver i et sammenhengende system.
Her ligger også tuftene etter varangersamenes høstjaktboplass, datert til mellom 12- og 1400 e.Kr.. På Noiddiidčearru/Kjøpmannskjølen leder kilometer etter kilometer med ledegjerder av stein opp mot sirkelformede innhegninger.
I begge områder er også svært mange skyteskjul (bogestiller) og kjøttgjemmer.
Formen på ledegjerdene, som kan ha vært brukt over lange tidsperioder i forhistorien, peker framover i tid og til spennende sammenhenger mellomvillreinjakt og tamreindrift.
I tillegg til disse to fangstområdene er det store tuftefeltet på Ruovdenjunlovta/Gropbakkengen i Nesseby kommune, med hele 90 tufter fra mellom 3 og 4000 f. Kr., foreslått tatt med.
Disse tre områdene ligger sammen med Ceavccageađgi/Mortensnes innenfor varangersamenes gamle bruks- og bosetningsområde, derav fellesnavnetVárjjat Siidaverdensarvsted.
Underveis i arbeidet er det holdt folkemøter i de berørte kommunene, og kommunenes politiske ledelse har gitt positive tilbakemeldinger.
Også fra de aktuelle reinbeitedistriktene er signalene positive.
Det forventes atVárjjat Siidakommer med på Norges tentative liste i år, og at arbeidet med nominasjonsprosessen opp mot verdensarvlista kommer raskt i gang.
Da vil også tiden være inne for at kommunene og andre fatter formelle vedtak om at de støtter prosjektet.
Várjjat Siidaer en fortelling om den livskraften jakt, fangst og fiske i Varanger har hatt gjennom 12 000 år, om overgangen mellom villreinjakt og reindrift, om da småskala jordbruk ble tatt opp som tilleggsnæring, og om sammenhenger og samhandling mellom mennesker og natur.
Det er også en fortelling om religion og kosmologi, om endringer over tid og om det som knytter sammen fortid og nåtid.
Bak initiativet til en plass på verdensarvlista ligger et ønske om at verden skal få del i de kulturhistoriske verdier vi setter så høyt, og at en slik oppmerksomhet skal gi positive ringvirkninger for lokalsamfunn og brukere.
Sametinget har store forventninger til hva et samisk verdensarvsted i Varanger kan bety, både når det gjelder kunnskap, forståelse, opplevelse, kulturutøvelse og næringsutvikling.
Innskriving på verdensarvista gir høy status, men innebærer også forpliktelser.
Hensyn til brukerinteresser og brukerkunnskaper samt godt samarbeid med kommunene, næringsinteresser, brukerorganisasjoner og andre kulturminnemyndigheter er grunnleggende.
Sametinget ser fram til de positive konsekvensene av at Ceavccageađgi/Mortensnes kommer på UNESCOs verdensarvliste.
Egil Olli, sametingspresident
 
Etiske retningslinjer for samisk human biologisk materiale / Helse / Helse og sosial / Forsiden - Sametinget
Etiske retningslinjer for samisk human biologisk materiale
Sametinget nedsetter en arbeidsgruppe som skal utarbeide etiske retningslinjer for bruk ogforvaltning av samisk human biologisk materiale.
Arbeidsgruppen skal også vurdere om det er mulig å lage en oversikt over samisk human biologisk materiale som ligger lagret på ulike steder.
-Den bioteknologiske utviklingen stiller det samiske samfunn over for mange nye utfordringer.
Utviklingen åpner for muligheter både innenfor pasientbehandling, kunnskapsutvikling og forskning.
Satsningen vil gi viktige bidrag til fremtidens helsetjeneste, men det er avgjørende at den gjennomføres på en juridisk og etisk forsvarlig måte, sier sametingsråd Henrik Olsen.
-Vi selv må forvalte og eie kunnskapen omvårteget arvestoff (DNA), og at det samiske folk fortløpende må være i dialog med statlige myndigheter og forskningsmiljø for å følge og påvirke denne utviklinga, sier Olsen.
Arbeidsgruppen skal bestå av representanter fra samisk helsefaglig forskningsmiljø og juridisk ekspertise.
Arbeidsgruppa skal levere sitt arbeid innen 1 år til Sametingsrådet.
Arbeidsgruppas mandat er:
Å vurdere om det er mulig å lage en oversikt over hvilket samisk humant biologisk materiale som i dag er lagret.
Videre identifiseres og problematiseres ulike utfordringer ved lagring og råderett over dette materialet.
Oversikten må inneholde drøftinger av hvilke etiske problemstillinger som må omfattes i retningslinjene.
Gruppa må også drøfte hvilken juridisk status slike retningslinjer bør ha.
Videre behandling i regjering, de andre sametingene og internasjonale urfolkforum må også omtales.
Kontaktperson: Sametingsråd Henrik Olsen, 907 75 219
 
Etterlyser politifolk med kompetanse på samisk språk og kultur / Artikler / Valgperiode 2009 - 2013 / Arkiv / Forsiden - Sametinget
Etterlyser politifolk med kompetanse på samisk språk og kultur
Sametingsrådet har lenge vært bekymret for at manglende språk- og kulturkompetanse i politiet kan svekke samers rettssikkerhet.
Problemstillingen er nå tatt opp med Justis- og beredskapsdepartementet.
- Selv der det finnes kvalifiserte folk med samisk språk- og kulturkompetanse har det vært en utfordring å få disse tilsatt i samiske områder.
En av grunnene til dette er at det har vært uklart hvordan disse skal kunne prioriteres i ansettelsesprosessene, forklarer sametingspresident Egil Olli.
Olli uttaler videre at Sametingsrådet har ønsket at det snarest mulig kommer på plass retningslinjer for prioritering av kvalifiserte samisktalende personer og personer med kulturkompetanse til stillinger i samiske områder.
Justis- og beredskapsdepartementet har nå kommet med en avklaring der de sier at det er anledning til både å vektlegge, og også mulighet til å kreve kompetanse på samisk språk og kultur i samiske områder etter en behovsanalyse.
- Det er svært gledelig at Justis- og beredskapsdepartementet har tatt problemstillingen på alvor og mener kompetanse på samisk språk og kultur både kan vektlegges og kreves i samiske områder, uttaler president Egil Olli.
Kunnskap om samfunnene politifolkene jobber i er sentralt for å tolke situasjoner, få innpass i lokalsamfunnene og for å få korrekt informasjon.
- Å ha politifolk i samiske områder med kompetanse på samisk språk og kultur er dermed viktig for å bevare samers rettsikkerhet, sier president Egil Olli avslutningsvis.
Kontaktperson:
Sametingspresident Egil Olli, tlf. 900 26 880
 
Fakta om samiske språk / Språk / Forsiden - Sametinget
Fakta om samiske språk
Tradisjonelt har samiske språk blitt klassifisert som en del av den finsk-ugriske språkgruppen, men de har vært adskilt fra sine nærmeste slektninger (balto-finsk) i mer enn 3.000 år.
Etter nyere forskning viser det seg at den samiske språkgruppen er minst like gammel som den germanske språkgruppen og minst dobbelt så gammel som den romanske språkgruppen.
Ansvarlig politiker
Aktuelt
Fornøyd med språkutvalget
Sametingsråd Ann-Mari Thomassen er fornøyd med at Språkutvalget følger Samet...
Les mer
Håper på en god debatt
Sametingspresident Aili Keskitalo er glad for at språkutvalgets delrapport e...
Les mer
Vis alle saker
I internasjonal sammenheng er alle samiske språk karakterisert som truede, alvorlig truede eller nesten utdødde språk.
 
Felles nordisk læreplan for samiske elever / Grunnskole og VGS / Opplæring / Forsiden - Sametinget
Felles nordisk læreplan for samiske elever
Sametingsåd Silje Karine Muotka har skrevet en kronikk om felles nordiske læreplaner.
Samiske elever i Norge, Sverige og Finland opplever de samme utfordringene.
Det mangler lærere som behersker samisk og samiske læremidler, og i alle landene er det utfordringer med organisering av opplæringen.
En felles samisk læreplan ville kunne være en del av løsningen, men vi har noen hindre som å forsere før den kan være en realitet.
Fordi det er store forskjeller mellom de nordiske landenes skolesystemer får samiske elever i Norge, Finland og Sverige forskjellige tilbud, og opplæringen vektlegger forskjellige ting.
En del elever lar være å velge samisk på skolen fordi organiseringen av opplæringen gjør det vanskelig, og det er i alle landene en mangel på samisklærere og samiske læremidler.
En felles tenkning rundt organisering og læreplaner vil kunne bidra til å løse mange utfordringer siden vi kunne delt og nyttiggjort oss ressursene bedre over landegrensene.
Samarbeid mellom skoler i de tre landene ville bli lettere, og vi kunne ha samarbeidet om å utvikle læremidler, og spart både menneskelige og økonomiske ressurser.
Dette krever imidlertid at myndighetene i de tre landene er villige til å se på samiskspråklig opplæring som et gode, og at vi i fellesskap overkommer byråkratiske hindre.
La meg også avklare det først som sist.
Dette er også et anliggende for Russland, siden det er samer på russisk side også.
Likevel skal jeg i denne sammenhengen konsentrere meg om mulighetene som ligger i samarbeid i den nordiske dimensjonen, da dette etter min vurdering ligger nærmere innen rekkevidde i første omgang.
Ulike lover, forskrifter og læreplaner
Lover, forskrifter og læreplaner for opplæring i samisk språk er ulike i de tre landene.
Elevenes rettigheter, organisering av fagene, timetall, lovbegreper og læreplaner er alle ulike, og på toppen av det hele starter man i forskjellig alder og går ikke like mange år i grunnskolen.
Der elever i Norge starter som seksåringer på sin tiårige grunnskoleutdanning, tar de i Finland og Sverige som syvåringer fatt på en niårig utdanning.
Skoleeiere er forpliktet til å gi opplæring som er i samsvar med landets skolesystem og godkjente læreplaner.
Felles nordiske læreplaner må dermed være i samsvar med lover og skolesystem i Norge, Sverige og Finland.
Ulike rettigheter og ulike språk
I Norge har samiske elever individuell rett til opplæring i samisk, uavhengig av hvor i landet de bor.
Dersom skolene ikke har samisklærer, så kan opplæringen gis ved fjernundervisning.
I de ti kommunene som er innenfor forvaltningsområdet for samisk språk har alle elever i grunnskolealder rett til opplæring i og på samisk.
Enkelte kommuner innenfor forvaltningsområdet har fattet vedtak om at opplæring i samisk språk skal være obligatorisk for alle elever i kommunen.
I Finland og Sverige får elever som bor i samiske kommuner opplæring i samisk noen timer i uka, og i de samiske skolene går undervisningen på samisk.
Samiske elever som bor utenfor de samiske kommunene er utenfor samisk opplæring.
Språkgrensene følger ikke landegrensene, men går på tvers av dem.
I Norge og Sverige har vi nordsamisk, lulesamisk og sørsamisk.
I Finland har man nordsamisk, enaresamisk og østsamisk.
Det betyr at landene har ett eller flere fellesspråk, noe jeg mener bør gjøre samarbeid mulig.
I opplæringsloven i Norge er det understreket at med samisk mener man nordsamisk, lulesamisk og sørsamisk.
Elevene i Norge kan ha samisk som førstespråk eller samisk som andrespråk.
Elever som snakker samisk velger som regel samisk som førstespråk.
Elever som ikke kan samisk, kan velge å starte på samiskopplæring når som helst i skoleløpet.
I Sverige brukes begrepet samisk om samiskopplæringen i de samiske skolene.
Ellers brukes begrepet morsmål både i Sverige og Finland.
Der har man ikke samisk som andrespråk, men kan få opplæring i samisk som fremmedspråk.
Noe som er felles for alle samiske elever uavhengig av land er at de har tospråklig opplæring, der nasjonalspråket er obligatorisk.
Læreplanene i samisk må forholde seg til læreplanen i nasjonalspråket.
I Norge har samiskfaget og norskfaget sammen ansvaret for å utvikle samiske elevers tospråklighet, og opplæringen er forankret også i norskfagets læreplaner.
I Sverige og Finland kommer samiskopplæringen i tillegg til ordinær opplæring.
Jeg tar til orde for at vi skal utvikle en felles mal og grunntenkning i nordiske førstespråkslæreplanene i norsk, finsk, svensk og samisk.
Alle de tre landene har en felles plikt til å forme skolehverdagen slik at samiskopplæringen blir attraktiv og ansett som en berikelse.
Dette må være det ultimate målet i arbeidet med en felles læreplan.
Jeg har tro på at slike utfordringer som er beskrevet kan løses når viljen er tilstede.
Ved at Sametingene og myndighetene i de tre landene setter seg sammen for å finne løsningene vil vi kunne få en satsning på samisk som vil føre til bedringer og fellesløsninger.
Når viljen til å svinge forbi byråkratiske og tekniske hindre er tilstede, finner vi løsningene.
Da vil tilpasning av timetall og aldersgrupper ikke være en så stor utfordring som det kan høres ut som i utgangspunktet.
Resultatet til slutt vil være bedret tilgang på undervisning, læremidler og lærere - og styrket samiskundervisning gjennom å ta i bruk den grenseløse kompetansen.
Rett og slett en bedre skolehverdag og læringssituasjon for elevene, og det er vår jobb å legge til rette for det.
 
Finnmarkskommisjonen
Utmarksdomstolen for Finnmark
16.01.2012 Tvister om rettigheter som oppstår etter at Finnmarkskommisjonen har utredet felt bringes inn for en egen særdomstol, kalt utmarksdomstolen.
Utmarksdomstolen oppnevnes av regjeringen etter konsultasjoner med Sametinget, og består av en leder med fire faste medlemmer og to varamedlemmer.
Kartlegging og anerkjennelse av eksisterende rettigheter i Finnmark.
Etter finnmarksloven er det opprettet en kommisjon, kalt Finnmarkskommisjonen, som skal utrede eier- og bruksrettigheter til den grunnen Finnmarkseiendommen forvalter.
Virksomheten til Finnmarkskommisjonen er regulert i egen forskrift.
 
Fiskerettigheter / Land og ressursrettigheter / Forsiden - Sametinget
Fiskerettigheter
En lovfesting og anerkjennelse av samenes rettigheter til de viltlevende marine ressurser har vært en viktig sak for Sametinget fra Sametingets opprettelse.
Ansvarlig politiker
Sametinget arbeider for:
Retten til fiske basert på folkeretten og historisk bruk fullt ut anerkjennes i lovgivingen
Deltakelse ved beslutninger i forvaltningen av fiskeressursene
Kartlegging av rettigheter til fiske også kan skje utenfor Finnmark
Sametinget arbeider nå med:
Tilslutningen Sametinget har gitt til forslag til lovbestemmelser om retten til og sikring av fiske som ressursgrunnlag for samisk kultur følges opp med lovproposisjon i Stortinget, og at Stortinget anerkjenner retten til fiske basert på folkeretten og historisk bruk.
Forskrifter i oppfølgingen av lovproposisjonen om retten til fiske
I arbeidet med finnmarksloven var konkrete fiskeribestemmelser et viktig tema under konsultasjonene med justiskomiteen.
Resultatet av behandlingen av finnmarksloven var at Stortinget fattet vedtak om at:
”Stortinget ber Regjeringen snarest mulig foreta en utredning av samer og andres rett til fiske i havet utenfor Finnmark, herunder minimumskvote for båter under ti meter, og fremme en oppfølgende sak om dette for Stortinget.”
I Innst.O. nr.80 (2004-2005) bemerket flertallet at ” spørsmålet om retten til og forvaltning av saltvannsfisket i samiske bosettingsområder har vært gjenstand for atskillig utredning, særlig i perioden 1990-2001”.
Flertallet viste videre til at det ” etter flertallets mening ikke [kan] utelukkes at det foreligger føringer både i folkeretten og i norsk rett for å ta særlig hensyn til fisket i sjøsamiske områder i utformingen og praktiseringen av fiskeriforvaltningen.
I forhold til dagens aktuelle situasjon er det imidlertid ikke utredet konkret hvordan disse hensyn mest effektivt og hensiktsmessig kan ivaretas i den løpende fiskeriforvaltningen”.
Regjeringen ga Fiskeri- og kystdepartementet i oppdrag å sørge for at Stortingets anmodningsvedtak ble fulgt opp.
Etter konsultasjoner med Sametinget nedsatte Fiskeri- og kystdepartementet et ekspertutvalg – Kystfiskeutvalgets – til å på prinsipielt grunnlag å utrede samer og andres rett til fiske i havet utenfor Finnmark.
Kystfiskeutvlaget la fram sin utredning, NOU 2008: 5 Retten til fiske i havet utenfor Finnmark.
Lovfesting og anerkjennelse av samenes rettigheter til de viltlevende marine ressurser er en viktig sak for Sametinget.
Kystfiskeutvalget
Les mer
Lokal forvaltning av fiske i Tana
Les mer
Lokal forvaltning av fiske i Tana
Les mer
 
Første lærer på reindriftsskolen
Artikkel i boka Samisk skolehistorie 2.
Davvi Girji 2007.
Paul Fjellheim:
Første lærer på reindriftsskolen
Fortalt til Svein Lund
Paul Fjellheim, Røros 2003 (Foto: Basia Głowacka)
Paul Fjellheim er født i 1931 og vokste opp på Fjellheim i daværende Brekken kommune, nord for Røros, der foreldra dreiv reindrift i kombinasjon med småbruk.
Han gikk folkeskolen i Brekken, realskole på Røros, landsgymnas på Orkdal og veterinærhøgskolen i Oslo.
Før han i 1968/69 var den første overlæreren på reindriftsskolen, arbeida Fjellheim som veterinær i Lardal i Vestfold, ambulerende distriktsveterinær for Nord-Norge, og ved Statens veterinærlaboratorium i Harstad.
Ei tid var han vitenskapelig assistent ved veterinærhøgskolen og fra 1976 distriktsveterinær på Røros til han blei pensjonert.
Paul Fjellheim var leder av Norske Reindriftssamers Landsforbund 1965-73. I 2001 blei han oppnevnt som medlem av Samerettsutvalget.
Ingen kan være bedre til å fortelle om oppstarten av reindriftsskolen enn Paul Fjellheim.
Først var han ei drivkraft i å få skolen starta, seinere blei han skolens første overlærer.
Vi har oppsøkt han i heimen på Røros for å få han til å fortelle om hvordan skolen kom i gang og om forholda på skolen det første skoleåret.
– Før Statens reindriftsskole blei danna hadde det ikke vært noen organisert opplæring i reindrift i Norge, med unntak av noen korte kurs og noen få år med reindriftslinje ved framhaldsskolen og seinere den linjedelte ungdomsskolen i Karasjok.
Opplæringa av ungdom til reindrift hadde utelukkende foregått gjennom deltaking i familiens reindrift.
Etter hvert som skoleplikten blei utvida, blei det mindre og mindre tid for barn og ungdom til å lære praktisk reindrift hjemme.
Det blei derfor større behov for at skolen skulle overta deler av opplæringa i reindrift.
Samtidig blei det større og større krav til å kjenne til lovverket, føre regnskap og annet papirarbeid og til å organisere reinflokkene på en måte som ga størst mulig utbytte.
I denne tida var reindrifta dominert av en generasjon med svært dårlig skolebakgrunn, blant annet hadde mange tapt skolegang under krigen.
NRL krever fagutvikling
– Samtidig var det behov for å styrke den faglige sida ved statens reindriftsforvaltning.
Det var ennå ikke oppretta en sjølstendig reindriftsadministrasjon, men det var et reindriftskontor i Landbruksdepartementet.
Dette lå i departementets lovavdeling, noe som viser at man så på reindrifta mer som et problem som skulle styres enn som ei næring som skulle utvikles.
Fra reindrifta si side ønska vi ei mer fagbasert forvaltning som kunne være til nytte for utviklinga av drifta.
I Norske Reindriftssamers Landsforbund (NRL) så vi styrking av forskning, fagbasert vegledning og utdanning som tre saker som hang nært sammen.
På landsmøtet i 1967 fatta vi et vedtak om fagutviklinga i reindrifta, der vi bl.a. krevde oppretting av stillinger som forsøksleder og statskonsulent for reindrift og egen reindriftsskole.
Midt på 50-tallet fikk Statens veterinærlaboratorium i Harstad veterinær med reinsjukdommer som spesialitet.
Sven Skjenneberg blei tilsatt i denne stillingen, og da han hadde permisjon 1966-68, var jeg vikar for han.
I 1954 var det oppretta en forsøksstasjon for reindrift i Lødingen.
I 1968 blei forsøksstasjonen skilt ut fra veterinærlaboratoriet, og Skjenneberg blei forsøksleder for reindrift.
Fra krav til praktisk gjennomføring
– Som leder av NRL blei det jeg som fikk ansvaret for å arbeide for å få kravet gjennomført.
I tillegg til kravet fra næringa brukte vi Samekomiteens innstilling som brekkstang.
Nå var det så heldig at den daværende statssekretæren i Landbruksdepartementet, Johan Kleppe, var veldig interessert i reindrift.
Vi kjente hverandre fra veterinærhøgskolen og da jeg tok opp saka med han, var han med en gang interessert i å få i gang en reindriftsskole.
På Borkenes utafor Harstad var det den gang en liten hagebruksskole. Denne hadde de siste åra hatt liten elevsøkning og var trua av nedlegging.
Der var derfor ledig kapasitet og det gjorde det lett å få starta reindriftsskolen raskt.
Det blei lyst ut stilling som lærer i reindrift, men det kom ingen søkere.
Da fikk jeg klar beskjed om at jeg måtte ta jobben hvis skolen skulle komme i gang.
Det var ingen lett sak å bygge opp ei reindriftsutdanning fra grunnen av.
Jeg hadde en stor fordel med at jeg kjente omtrent hele reindrifts-Norge gjennom arbeidet som veterinær og med NRL.
På den andre sida hadde jeg ingen pedagogisk utdanning eller lærererfaring.
Vi hadde svært lite lærebøker.
Med unntak av Sven Skjennebergs bok «Rein og reindrift» måtte alt annet lages for dagen.
Fagplanene måtte vi lage samtidig som vi underviste.
I fagplanutvalget var det utenom meg bare statskonsulent Loyd Villmo som hadde noen form for reindriftsfaglig bakgrunn.
Ellers var det helst landbrukslærere.
I fagplanarbeidet tok vi utgangspunkt i fagplanene for landbruksskolene, som vi så forsøkte å tilpasse til reindrift.
Men det var jo virkelig et pionerarbeid, det var ingen som hadde gjort noe slikt før og vi hadde ingen å spørre.
Vi hadde 9 elever det første året.
2 var fra Finnmark, 2 fra Troms, 3 fra Nordland, 1 fra Nord-Trøndelag og 1 fra Sør-Trøndelag.
Det var mest gutter, bare ei jente.
Sjøl underviste jeg i reindriftslære, blant annet om beiteforhold, flokksammensetning og reinsjukdommer.
Villmo hadde reindriftsøkonomi.
I andre fag, som norsk, matematikk og maskinlære, brukte vi lærere fra hagebruksskolen.
(Foto: Loyd Villmo)
Ingen dårlig skole
– Ved sida av klasseromsundervisninga hadde vi mye ekskursjoner.
Vi var mye på forsøksstasjonen i Lødingen og vi var med på reinsamling hos reindriftssamer på Hinnøya.
Vi var på ei lengre rundreise i Finnmark, der elevene bl.a. fikk være med på reinslakting og partering.
Så hadde vi ekskursjoner med beitekunnskap og botanisering.
Det var Dag Lenvik som hadde ansvaret for det.
På ekskursjonene jobba elevene mye, de måtte skrive dagbøker og notere ned alt de lærte.
Til å være en nystarta skole, er jeg ikke sikker på at den var så dårlig.
I alle fall var det praktisk relevans i det meste av det elevene lærte.
Jeg husker at en av elevene, Anne Margrethe Oskal, sa at reindriftsskolen var den beste skolen hun hadde gått på, fordi de lærte både praktisk arbeid og nyttig teori.
Sjøl om flertallet av elevene hadde samisk som morsmål, var det ingen som reiste krav om samisk språkundervisning.
Samisk kulturkunnskap var heller ikke eget fag den gang, men vi trakk det jo inn i forskjellige fag der det passa.
Hagebruk + reindrift = konflikt
– Tidligere elever har fortalt om mye konflikter det første året.
– Hagebruksskolen og reindriftsskolen blei jo to skoler under samme tak, og reindriftsskolen blei underlagt hagebruksskolens rektor.
De skulle delvis ha de samme lærerne og elevene skulle bo på samme internat.
Men skolene representerte to vidt forskjellige miljøer og kulturer, både blant elever og lærere.
Mens elevene på hagebruksskolen var unge og ofte dårlig motiverte for å lære, var reindriftselevene eldre og svært motiverte.
Mistenksomhet og fordommer mot samer var jo utbredt i den tida, og fantest nok både blant elever og hagebrukskolens personale.
Til sammen gjorde dette at det blei en del konflikter.
I den grad det var disiplinproblemer på skolen skyldtes det nok mer elevene på hagebruksskolen enn på reindriftsskolen.
– Var det slik at det blei skrevet en forskningsrapport om skolen?
– Den rapporten, ja.
Det hadde seg slik at ho som seinere blei kona mi på den tida arbeida ved Institutt for samfunnsforskning i Oslo.
Der hadde ho en samisk student, Johan Albert Kalstad fra Hamarøy.
Så ordna ho det slik at han fikk penger fra forskningsrådet for å studere miljøet på skolen.
Og Johan Albert kom og observerte, på skolen og med ungdommene på fritida.
Jeg må si han var en god observatør.
Konfliktene var etter mi oppfatning i første rekke innafor skolen.
På bygda var reindriftsungdommen stort sett velsett.
Jeg vil i det hele tatt skryte av reindriftselevene.
Det var arbeidsomme og interesserte elever.
Jeg er imponert over både dem og også mye ungdom fra reindriftsmiljø som jeg har møtt seinere.
De første åra hadde det vært god plass til reindriftsskolen, men etter få år tok søkninga til hagebruksskolen seg opp igjen og det begynte å bli trangt om plassen.
Det var en medvirkende årsak til at man i 1981 flytta skolen til Kautokeino.
Men det var lenge etter mi tid, så det får andre fortelle om.
Andre artikler i Samisk skolehistorie 2
 
Fjordfiskenemda oppnevnt / Marine næringer / Næringer / Forsiden - Sametinget
Fjordfiskenemda oppnevnt
Finnmark, Troms og Nordland fylkeskommune og Sametinget oppnevnte i dag sine medlemmer til Fjordfiskenemnda.
- Vi er veldig fornøyd med sammensetningen i Fjordfiskenemnda.
En sammensetning vi har oppnådd gjennom mange innspill og et godt samråd med hverandre, sier fylkesordfører i Finnmark Runar Sjåstad, fylkesråd i Troms Line Miriam Sandberg, fylkesråd i Nordland Arve Knutsen og sametingsråd Silje Muotka i Sametinget.
Fjordfiskenemnda skal styrke forvaltningen av fjordfiskeriene med særlig vekt på samisk bruk.
Den skal arbeide med saker som fiskereguleringer, tiltak for å styrke kyst- og fjordfiske, plassering av fjordlinjer, samt størrelse og fordeling på tilleggskvantum for torsk i åpen gruppe.
- Fjordfiskenemndas medlemmer representerer enkeltvis og samlet en god og viktig kompetanse om fiske, forvaltning og samfunn.
Vi har derfor stor tro på at Fjordfiskenemnda vil gi et viktig bidrag for en positiv utvikling av kyst- og fjordfiske i nord, avslutter Sjåstad, Sandberg, Knutsen og Muotka.
Fjordfiskenemndas medlemmer oppnevnes for inntil to år av gangen og de velger selv leder.
Fiskeridirektoratets regionkontor i Finnmark har sekretariatsfunksjonen.
Kontaktinformasjon
Fylkesordfører Runar Sjåstad, Finnmark fylkeskommune, tlf. 415 52 985
Fylkesråd Line Miriam Sandberg, Troms fylkeskommune, tlf. 911 30 242
Fylkesråd Arve Knutsen, Nordland fylkeskommune, tlf. 952 97 148
Medlemmer i fjordfiskenemda
Oppnevnt av:
Medlemmer
Varamedlemmer
Finnmark fylkeskommune
Troms fylkeskommune
Nordland fylkeskommune
Sametinget
 
FN undersøker etnisk diskriminering i Norge / Internasjonalt urfolkssamarbeid / Internasjonalt arbeid / Forsiden - Sametinget
FN undersøker etnisk diskriminering i Norge
Situasjonen til samene i Norge er ett av temaene som blir særskilt belyst når FNs rasediskrimineringskomité (CERD) skal utspørre Norge den 17-18. august i Genève.
Da må staten svare for arbeidet med å fremme likestilling, sikre like muligheter og rettigheter og å hindre diskriminering på grunn av etnisitet, nasjonal opprinnelse, avstamning, hudfarge, språk, religion og livssyn.
FNs rasediskrimineringskomité har bedt om oppdatert informasjon om samiske landrettigheter fra Troms fylke og sørover, om endringer i minerallovgivningen, og hvordan samene blir konsultert i alle saker om gruvedrift.
Videre ber komiteen Norge svare for hvilke tiltak som gjøres for at østsamene i Neiden og Pasvik kan settes i stand til å bevare sine reinbeite rettigheter og andre kulturelle aktiviteter.
Det stilles også spørsmål om implementeringen av Handlingsplanen for samisk språk, og hvilke tiltak som gjøres for å forbedre opplæringen i de samiske språkene.
Sametinget har sendt inn en egen skyggerapport til CERD, og vil være tilstedet Genève for å ha egne samtaler med FNsRasediskrimineringskomité, og møter med andre organer som jobber med urfolks rettigheter.
Sametinget deltar som observatør når Norge eksamineres av CERD.
Politisk rådgiver Runar Myrnes Balto: +47 977 73 778 Link til CERDs saksdokumenter:
Norges gjennomføring av FNs Rasediskrimineringskonvensjonovervåkes av FNs Rasediskrimineringskomité (CERD).
CERD består av 18 uavhengige eksperter på menneskerettigheter.
Norge rapporterer til CERD hvert fjerde år.
 
FNs klimatoppmøtet i Paris – COP 21 / Internasjonalt urfolkssamarbeid / Internasjonalt arbeid / Forsiden - Sametinget
FNs klimatoppmøtet i Paris – COP 21
Hovedfokuset i klimaforhandlingene vil være å oppnå enighet om tiltak for å motvirke klimaendringer og å sikre tilpasninger til klimaendringer.
Målsettingen er å vedta en ny global klimaavtale, Paris-avtalen.
Sametinget deltar gjennom Norges delegasjon på klimatoppmøtet i Paris.
President Aili Keskitalo og parlamentarisk leder i Arbeiderpartiets Sametingsgruppe, Vibeke Larsen, er tilstede under høynivådelen som finner sted 7. og 8. desember.
Statsminister Erna Solberg, klima- og miljøminister Tine Sundtoft og utenriksminister Børge Brende vil representere den norske regjeringen.
Urfolksdeltakelse og samisk artister
Urfolk fra alle FNs 7 urfolksregioner er sterkt representert i Paris.
Samene og inuittene utgjør den arktiske regionen, og har vertskapsrolle for verdens urfolk denne gangen.
Urfolksforumet, International Indigenous Peoples Forum on Climate Change (IIPFCC), koordinere innsatsen og Samerådet er medlem i styringskomiteen.
Det er en egen urfolkspaviljong i tilknytning til COP21, The Indigenous Peoples’ Pavilion:
Tirsdag den 8. desember er det arktisk dag på urfolkspaviljongen.
Sametinget har gitt økonomisk støtte for at de samiske artistene Elle Márja Eira, og Sofia Jannok opptrer.
Sametinget har deltatt aktivt i de allsamiske forberedelsene til klimaforhandlingene, og vi vil sammen med urfolksforumet forsøke å påvirke statene sånn at de vedtar en rettferdig klimaavtale som ivaretar urfolks interesser.
Sametinget har gitt innspill til norske posisjoner om at urfolks rettigheter må respekteres når klimapolitikk og klimatiltak utformes, og at urfolks tradisjonelle kunnskaper, levemåter og økosystemer er en viktig del av den helhetlige klimaløsningen.
FNs miljøprogram (UNEP) deler ut den prestisjetunge Equator-prisen i Paris.
Prisen går til urfolk og lokalsamfunn for sin innsats knyttet til bevaring av skog, klimatilpasning, bærekraftig levemåter og sin kamp for landrettigheter.
Prisvinnerne hedres i en seremoni som ledes av Hollywood skuespiller Alec Baldwin, sammen med flere andre kjente fjes.
Klima- og miljøvernminister Tine Sundtoft er til stede her som er en av hovedsponsorene til prisen.
Norge arbeider også for økt klimafinansiering til urfolk og lokalsamfunn i tropisk skog.
Dette initiativet vil bli løftet fram under utdelingen av Equator Prize på Theatre Mogador den 7. desember 19.30 - 22.00.
Wapichan-folket i Guyana i Sør-Amerika er en av åres vinnere.
De mottar prisen blant annet for sin kamp for å beskytte sine landområder mot motorveibygging, snauhogst, landbruk og gruvedrift.
I begrunnelsen fra FN sies det at gruvedrift forårsaker vannforurensing, avskoging, sosiale forstyrrelser og ødeleggelse av jaktområder og fiskefelt i Wapichan folkes tradisjonelle leveområder.
-Jeg er fornøyd med at regjeringen i Norge har som en uttrykt målsetting at respekt for urfolks rettigheter skal være en del av Paris-avtalen, og at urfolkshensyn skal vektlegges og prioriteres ved beslutninger om klimatilpasning og finansiering.
Det er viktig at Norge går i bresjen for verdens urfolk.
Men det vi sier ute må vi også gjøre her hjemme.
De samme spillereglene for å respektere urfolks kultur og rettigheter i møte med store industriutbygginger gjelder for Norge overfor oss samer.
Dette gjelder for eksempel i forhold til gruvedrift i samiske områder, sier president Aili Keskitalo.
FNs klimakonvensjon utgjør rammeverket for internasjonalt klimasamarbeid.
Forhandlingene under konvensjonen styres av årlige partsmøter, COP.
På COP 21 er hovedmålsettingen å vedta en ny global klimaavtale som skal gjelde fra 2020 og en beslutning om utslippskutt før 2020.
Forhandlingene i Paris starter på mandag den 30. november og avsluttes fredag 11. desember.
 
Tid: Mandag 2. FEBRUAR KL 1900
Sted: SAMFUNNSHUSET
Tema: «Hvordan vil vi ha det i Røyrvik i framtida ?»
«Ei levende fjellbygd»
Kultur, livskvalitet og trivsel
Næring og arbeidsplasser
Oppvekst
Infrastruktur
Helse og sikkerhet
Introduksjon av Fylkesmann Inge Ryan.
Røyrvik kommune arbeider med «Kommuneplanens samfunnsdel 2015-2026» og «Kommunereformen».
I dette arbeidet er det viktig å få fram meninger blant innbyggerne.
Elevrådet står for salg av kaffe og vaffel.
Med hilsen
 
Forebygging av selvmord drøftes på FNs Permanente forum for urfolkssaker / Internasjonalt urfolkssamarbeid / Internasjonalt arbeid / Forsiden - Sametinget
Forebygging av selvmord drøftes på FNs Permanente forum for urfolkssaker
Sametingspresident Aili Keskitalo deltar på permanent forum for urfolkssaker New York i slutten av april.
Ungdom, selvskading og selvmord er et av temaene som engasjerer Sametinget spesielt i år.
Hvert år arrangeres FNs permanente forum for urfolkssaker i New York.
I år er sesjonen i tidsrommet 20. april til 1. mai 2015.
Fra sametingsrådet deltar Sametingspresident Aili Keskitalo, politiskrådgiver Runar Myrnes Balto og Sametingets internasjonale representant John Bernhard Henriksen.
Sametingets ungdomspolitiske utvalg (SUPU) representeres i år av Ida Ristiinna Hætta Ophaug.
Relevant for samer
Det er flere temaer som opptar Sametinget.
Oppfølgingen av verdenskonferansen om urfolk og dets sluttdokument fra 2014.
Temaet behandles på forumets første dag.
Samtidig holdes et seminar på Columbia Univeristy i tidsrommet 24-26 april om verdenskonferansens sluttdokuments innhold som Sametinget vil delta på.
I andre uke behandles gjennomføringen av FNs erklæring om urfolks rettigheter som alltid er relevant for Sametinget å overvære.
-Sametinget ser også frem til å få innsikt i hva som tenkes om forumets fremtidige arbeid, da det i fjor ble annonsert at de ville se på måter og muligheter til å reformere forumet, sier sametingspresident Aili Keskitalo.
Selvmord og selvskading
Permanente forum har ungdom, selvskading og selvmord som tema under sesjonen.
-Dette er et stort problem som særlig rammer mange urfolkssamfunn, og som krever en rask handling for å hindre en slik negativ utvikling.
Tapte liv er også et samfunnsproblem og en stor smerte for de etterlatte i de samiske områdene, sier sametingspresident Aili Keskitalo
-Temaet berører oss og vi vil fortelle om våre erfaringer med forebygging av selvskading og selvmord, sier Keskitalo.
Les mer:
 
Foreslå vinner av språkprisen!
/ Artikler / Valgperiode 2009 - 2013 / Arkiv / Forsiden - Sametinget
Foreslå vinner av språkprisen!
Hvem eller hva mener du bør få Sametingets språkmotiveringspris i år?
Prisen blir delt ut hvert 4. år av Sametinget, og den kan gis til et enkeltmenneske eller en bedrift, prosjekt eller organisasjon, som har lagt mye arbeid i styrking, utvikling og bevaring av samisk språk.
Prisen kan ikke deles ut til Sametingets representanter eller administrasjon.
Prisen består av kr. 50.000,- og et kunstdiplom.
Alle kan komme med forslag om hvem som bør vinne språkmotiveringsprisen.
Skriv en kort begrunnelse for forslaget ditt og send den til Sametingets språkavdeling innen 15.mars.
Det er sametingsrådet som bestemmer hvem prisen skal gå til.
Prisen vil bli delt ut i forbindelse med Sametingets plenum i juni.
 
Fornying av Sámi Duodji merket / Duodji / Næringer / Forsiden - Sametinget
-Nå skal det skje ett fellessamisk arbeid for å fornye Sámi Duodji merket, og det er jeg veldig positiv til, sier sametingsråd Silje Karine Muotka.
Sametingsrådet har bevilget 500.000 kroner til ett arbeid som Samerådet har iverksatt for å fornye vare- og kvalitetsmerket Sámi Duodji.
Duodjemerket er et merke som skal fungere som dokumentasjon på at produktet er produsert etter tradisjonelle samiske metoder (sámi duodji).
Hensikten med merket er å veilede kjøperen om at produktet er duodji.
Merket skal også vise at produktet holder kvalitetsmessige mål.
Samerådet skal i prosjektet blant annet klarlegge hvordan duodjimerket har fungert hittil for å anbefale hvilke tiltak som nå er viktig å iverksette for at merket skal fornyes og at markedet skal vite hva merket betyr.
-Jeg er særlig opptatt av, og positiv til, at dette arbeidet nå skal skje i tett dialog med samiske organisasjoner og duodjinæringen i hele Sápmi, det vil si i regi av samer på norsk, svensk, finsk og russisk side sier Muotka.
Sámi Duodji merket har vært i funksjon i 35 år allerede, og at dette merket har vært brukt i hele det samiske området, sier sametingsråd Silje Karine Muotka.
-Vi håper at selvsagt at dette prosjektet vil styrke og fremme duodjimerket i hele Sápmi, og på den måten være med på å gjøre heve statusen for kvalitetsmessig duodji enda mer - og dermed også lønnsomheten i duodjinæringen gjennom dette, sier Muotka.
For mer informasjon: Sametingsråd Silje Karine Muotka, 984 87 576
 
Forskning og høyere utdanning / Opplæring / Forsiden - Sametinget
Søk tilskudd
Forskning og høyere utdanning
Forskning og satsing på høyere utdanning er viktig for bevaring, styrking og utvikling av det samiske samfunn.
Sametinget ser behov for forskningsbasert kunnskap i forvaltning og politisk utvikling.
Det er viktig å videreutvikle samisk som forskningsspråk.
Det er også viktig å legge til rette for og motivere flere samer til å bli forskere og forske i eget samfunn, samt å få innhold om samiske forhold/på samisk i eksisterende profesjonsutdanninger.
Ansvarlig politiker
Aktuelt
Verdens mest kjente urfolksforsker kommer til Sápmi
AIEC2016, Arktiske urfolks udanningskonferanse arrangeres i Kautokeino 14.-1...
Les mer
Vis alle saker
Vi ser også viktigheten av å utvikle større og mer stabile fagmiljøer for samisk forskning og høyere utdanning, der et samisk helhetsperspektiv blir ivaretatt.
At Samisk høgskole utvikles til et urfolksuniversitet vil være et ledd i denne prosessen.
Det vil samtidig stå sentralt å jobbe videre for at det samiske perspektivet kommer inn i all høyere utdanning i Norge.
Sametinget driver ikke selv med forskning, men ser viktigheten av den kunnskapen forskning både i og utenfor det samiske samfunnet vil gi.
Sametinget jobber for:
 
Fortsatt målrettet innsats for de samiske språkene / Artikler / Valgperiode 2009 - 2013 / Arkiv / Forsiden - Sametinget
Fortsatt målrettet innsats for de samiske språkene
Fornyings-, administrasjons- og kirkedepartementet og Sametinget legger i dag fram den andre rapporten om gjennomføringen av Handlingsplan for samiske språk.
Rapporten ligger på nettsidene regjeringen.no og samediggi.no.
De samiske språkene er i en positiv utvikling.
Den samiske språkundersøkelsen fra 2012 viser at bruken av samisk språk øker blant lulesamisk og sørsamisk ungdom.
Den viser også at det er stor interesse for å lære seg samisk språk blant voksne samer.
- Jeg er glad for at vi nå ser at arbeidet for og synliggjøringen av de samiske språkene bærer frukter.
En fortsatt positiv utvikling krever målrettet innsats.
Regjeringen vil derfor også i fortsettelsen samarbeide tett med Sametinget for å verne om og styrke de samiske språkene, sier Rigmor Aasrud.
Sametinget spiller en viktig rolle i arbeidet med å styrke og utvikle de samiske språkene.
Det viktigste arbeidet skjer likevel i lokalsamfunnene.
Mange ildsjeler arbeider utrettelig for å bevare og utvikle samisk språk.
- Sametingets hovedmål for utvikling av samisk språk er å øke antall språkbrukere og øke bruken av samisk språk.
Rapporten viser at vi er på riktig vei, men at det fortsatt er behov for å styrke økonomisk og menneskelige ressurser for samisk språk.
Dette er noe Sametinget fortsatt vil arbeidet for i dialog med regjeringen, sier sametingspresident Egil Olli.
Handlingsplan for samiske språk ble lagt frem i 2009.
Målet med handlingsplanen er å få flere samiske språkbrukere.
Målet skal nås ved å styrke innsatsen for de samiske språkene på ulike samfunnsområder, særlig innenfor opplæring og utdanning, offentlig tjeneste- og omsorgsyting og bruk og synliggjøring av samiske språk i offentlig sammenheng.
Kontakt Sametingspresident Egil Olli, tel. +47 900 26 880---
Les rapporten:
 
Forvaltningsområde / Språk / Forsiden - Sametinget
Forvaltningsområde
I forvaltningsområdet for samisk språk er samisk og norsk likestilte språk.
Det betyr at alle har rett til å bli betjent på samisk når de henvender seg til offentlige etater i forvaltningsområdet for samisk språk.
Ansvarlig politiker
Aktuelt
Presidenten besøker forvaltningskommunene
I perioden januar/februar vil president Aili Keskitalo besøke kommuner i spr...
Les mer
Hattfjelldal kommune har vedtatt om å søke om innlemming i forvaltningsområde for samisk språk.
Sametinget har fått den gledelige beskjeden at Hattfjelldal kommunestyre ha...
Les mer
Vis alle saker
Forvaltningsområdet for samisk språk omfatter kommunene Guovdageaidnu/Kautokeino, Kárášjohka/Karasjok, Deatnu/Tana, Unjárga/Nesseby, Porsáŋggu/Porsanger kommuner i Finnmark, Gáivuotna/Kåfjord og Lavangen kommuner i Troms, Tysfjord kommune i Nordland, Snåasen/Snåsa og Røyrvik kommune i Nord-Trøndelag.
De fire nordligste fylkeskommunene, Finnmark, Troms, Nordland og Nord-Trøndelag, er også omfattet av forvaltningsområdet.
Forvaltningsområde:
I forvaltningsområdet for samisk språk skal samelovens språkregler sikre retten til å:
bruke samisk språk i kontakt med offentlige organ
møte samisk språk i offentlig sammenheng
I forvaltningsområdet for samisk språk gjelder følgende krav for offentlige virksomheter:
Kunngjøringer fra offentlige organ som særlig retter seg mot hele eller deler av befolkningen i forvaltningsområdet, skal skje både på samisk og norsk.
Skjema til bruk overfor et lokalt eller regionalt offentlig organ i forvaltningsområdet skal foreligge både på samisk og norsk (§ 3-2).
Den som henvender seg på samisk til et lokalt offentlig organ i forvaltningsområdet, har rett til svar på samisk (§ 3-3).
Den som ønsker å bruke samisk for å ivareta egne interesser overfor lokale og regionale offentlige helse- og sosialinstitusjoner i forvaltningsområdet, har rett til å bli betjent på samisk (§ 3-5).
Tilsatte i et lokalt eller regionalt offentlig organ i forvaltningsområdet har rett til permisjon med lønn for å skaffe seg kunnskap i samisk når organet har behov for slik kunnskap (§ 3-7).
Kommunestyret kan bestemme at samisk skal være likestilt med norsk hele eller deler av den kommunale forvaltning (§ 3-7).
Opplæringsloven, barnehageloven, og stadnamnlova stiller også særlige krav til kommunene i forvaltningsområdet:
Kommunen har ansvar for at barnehagetilbudet til samiske barn bygger på samisk språk og kultur (barnehageloven § 8)
Den samiske læreplanen – Kunnskapsløftet-Samisk – skal brukes i skolen i kommunen (forskrifter til opplæringsloven, § 1-1)
Ved veiskilting der flerspråklige stedsnavn benyttes, skal det samiske navnet stå først (forskrifter til stadnamnlova, § 7)
Tilskudd til tospråklige kommuner og fylkeskommuner
Sametinget har i 2011 fordelt 46 mill. kroner i tospråklighetstilskudd til kommuner og fylkeskommuner i forvaltningsområdet for samelovens språkregler.
Kommunene får mellom 3 mill. kroner og 7,5 mill. kroner i tilskudd i 2011, mens fylkeskommunene får opp til 1,4 mill. kroner.
I tillegg fordeler Sametinget midler til ti språksentre (5,7 mill. kroner i 2011), og til språktiltak i og utenfor forvaltningsområdet etter søknad (til sammen 7,6 mill. kroner i 2011).
Sett i en språksammenheng er også Sametingets tilskudd til opplæring – dvs. læremidler, barnehager og stipend – svært viktige virkemidler for å nå de målene som er satt for utviklingen av samiske språk.
Sametinget har i 2010 satt av til sammen 31,3 mill. kroner til tilskudd til samisk opplæring.
I tillegg gir Sametinget tilskudd til museum, kultursentre og kulturhus, og tilskudd til tiltak innen helseområdet, som også har stor betydning for å skape de beste rammevilkårene for samisk språk.
Sametinget har i 2010 gjennomført en evaluering av tilskuddet for tospråklighet til kommuner og fylkeskommuner innenfor forvaltningsområdet for samelovens språkregler.
Evalueringen skal være en del av grunnlaget for vurdering av blant annet beregningsregler og rapporteringskrav for tilskuddet.
Sametinget har løpende dialog med kommuner og de samiske språksentrene gjennom møter, seminarer og konferanser i arbeidet for bevaring og utvikling av samiske språk.
Disse er svært viktige aktører for Sametinget å samarbeide med.
Fordelingen av Sametingets tospråklighetstilskudd for 2011 framkommer av Sametingets budsjett 2011 punkt 5.2.1.
Prosessen for innlemmelse i forvaltningsområdet
Hvilke kommuner som er med i forvaltningsområdet for samisk språk, er fastsatt i en forskrift til sameloven.
Da samelovens språkregler ble vedtatt i 1990, var det seks nordsamiske kommuner som var med.
I 2005 ble Tysfjord i Nordland innlemmet, i 2008 Snåsa i Nord-Trøndelag, og i 2009 Lavangen i Troms.
Røyrvik kommune i Nord-Trøndelag gjorde i juni 2010 vedtak om å søke om å bli innlemmet i forvaltningsormådet.
Når en kommune søker om innlemmelse i forvaltningsområdet, skjer dette gjennom følgende prosess:
Kommunen gjør et vedtak om å søke om innlemmelse.
Kommunene sender søknad til Fornyings-, administrasjons- og kirkedepartementet
Departementet kontakter Sametinget som uttaler seg om kommunens søknad, også om størrelsen på tospråklighetstilskudd
Departementet gjør administrative og økonomiske vurderinger, og utarbeider høringssak
Et forslag til forskriftsendring sendes på høring til aktuelle høringsinstanser (høringsperioden er i utgangspunktet 3 måneder)
Departementet foretar en forskriftsendring som fastsettes ved kongelig resolusjon, det vil si at saken behandles i statsråd.
Sametinget har som mål at samisk språk styrkes og at det blir en naturlig del av den norske offentligheten.
 
Framforhandlet egen resolusjon om urfolkskvinner / Artikler / Valgperiode 2009 - 2013 / Arkiv / Forsiden - Sametinget
Framforhandlet egen resolusjon om urfolkskvinner 09. mars 2012
- Forhandlingene om resolusjonen ble avsluttet tirsdag 6. mars, og nå har statene blitt enige om en resolusjonstekst om situasjonen for urfolkskvinner, sier rådsmedlem Vibeke Larsen.
Dette er første gang at man innenfor FNs kvinnekommisjon har framforhandlet en egen resolusjon om urfolkskvinners situasjon.
Dette er i seg selv et viktig skritt i riktig retning.
Sametinget arbeidet aktivt i forhold til resolusjonsteksten.
Det var få urfolkskvinner som deltok under kvinnekommisjonen, og kun et fåtall hadde tilgang til og innflytelse i forhold til forhandlingene.
Sametinget tok til ordet for behovet for å styrke urfolks kvinners tilstedeværelse og innflytelse i kvinnekommisjonen, og har overfor statene anført at det er behov for å styrke urfolkskvinners tilstedeværelse og innflytelse i kommisjonen.
- Resolusjonen framhever videre viktigheten av å fullt ut gjennomføre urfolks kvinners og jenters rettigheter, herunder til opplæring, og til å fremme flerkulturell tilnærming i opplæringssystemet - på en måte som tar hensyn til urfolks kvinners særlige målsettinger og behov, sier Larsen.
Urfolks kvinners tradisjonelle kunnskap framheves som viktig i utviklingen av urfolkssamfunn.
Resolusjonen understreker at urfolkskvinner har krav på respekt og full gjennomføring av deres menneskerettigheter.
Vold mot urfolkskvinner er et av flere forhold som framheves i resolusjonen, og statene oppfordres til å iverksette tiltak for å bekjempe slik vold, på nasjonalt og lokalt nivå.
Resolusjonen oppfordrer statene til å støtte urfolkskvinners deltakelse i den forestående verdenskonferansen om urfolk, som skal avholdes i 2014.
- Sametinget vil i framtiden arbeide aktivt for å etablere og styrke nettverket for urfolkskvinner i FNs kvinnekommisjon, avslutter rådsmedlem Vibeke Larsen.
Det endelige resolusjonsutkastet anmoder blant annet statene til å iverksette særskilte tiltak for å fremme og styrke politikk og programmer for å sikre urfolks kvinners deltakelse i offentlige beslutningsprosesser.
Kontaktperson: rådsmedlem Vibeke Larsen, tlf. 941 30 116
Sametinget på toppmøte om likestilling
 
Sametinget ønsker å få innspill fra kunstnere og kulturarbeidere, for arbeidet med å forme kulturpolitikken er i gang.
Til høsten arrangerer Sametinget en Kunstnerkonferanse som blir et møtested for innspill, debatter og kunstneriske bidrag.
Sametinget har gått i gang med å utforme kulturmeldingen som skal bli retningsgivende for sametingets kulturpolitikk.
I forbindelse med det arbeidet arrangeres det innspillsmøter.
Den største møteplassen blir Kunstnerkonferansen som avholdes i sametingsbygningen i Karasjok i september.
- Det er første gang Sametinget arrangerer en kunstnerkonferanse, sier Larsen som mener det er veldig viktig å få innspill fra de profesjonelle kunstutøverne.
Til dette viktige arbeidet ønsker Sametinget å få innspill fra så mange som mulig, fra kulturinteresserte, arrangører, og kulturarbeidere.
- Vi kommer også til å drive oppsøkende virksomhet, holde mindre møter for å få innspill fra flest mulig, avslutter rådsmedlem Vibeke Larsen
 
Fremdeles nedgang i de samiske områdene / Artikler / Valgperiode 2009 - 2013 / Arkiv / Forsiden - Sametinget
Fremdeles nedgang i de samiske områdene
De samiske områdene har fremdeles store utfordringer i forhold til fraflytting og nyetableringer.
Det viser en rapport som Telemarksforskning har utført for Sametinget.
Rapporten er en videreføring av tidligere næringsanalyser som Telemarkforskning har utført for Sametinget.
Denne rapporten beskriver utviklingen i samisk område med hensyn til befolkning, arbeidsplasser, utdanningsnivå, næringsutvikling, innovasjon og attraktivitet.
Samisk område består av 24 kommuner i Nord-Trøndelag, Nordland, Troms og Finnmark.
Analysen viser at kommunene i det samiske området har nedgang i befolkningen, også i 2010, ett år hvor de fleste kommunene i Norge har befolkningsvekst.
Økt innvandring har dempet nedgangen i samisk område de siste årene, men ikke nok til å kompensere for fødselsunderskudd og utflytting.
Den delen av Nord-Norge som er utenfor samisk område har vekst i folketallet.
Færre arbeidsplasser
Den negative befolkningsutviklingen henger sammen med nedgang i antall arbeidsplasser.
Der er færre arbeidsplasser i det samiske området i 2010 enn i 2000, i en periode der antall arbeidsplasser på landsbasis har økt med mer enn 11 prosent.
Fylkene i Nord-Norge, utenom de samiske kommunene, har hatt en økning på mellom seks og 14 prosent i samme periode.
Det samiske området har en næringsstruktur med mye primærnæring og industri.
De siste to årene har antall arbeidsplasser i disse næringene sunket med mer enn 400.
-Sametinget har vedtatt en ny næringsmelding i 2011. Hovedmålet er å skape et sterkt og allsidig næringsliv som bygger på og tar hensyn til samisk kultur, natur og miljø, og danner grunnlaget for livskraftige lokalsamfunn der mennesker ønsker å bo, sier sametingsråd Marianne Balto.
Vi må snu den negative utviklingen i de samiske områdene, sier Balto.
Bedriftenes utvikling analyseres i NæringsNM, som måler bedriftenes lønnsomhet, vekst og nyetableringer samt næringslivets størrelse.
Mange av de samiske kommunene har lite næringsliv i forhold til folketallet, og har lite nyetableringer og svak lønnsomhet.
Mange kommuner har imidlertid en høy andel bedrifter med omsetningsvekst i 2010. De fleste av de samiske kommunene kommer samlet sett dårlig ut i NæringsNM.
Analysen viser at enkelte kommuner gjør det imidlertid bra, som Tana og Evenes.
Undersøkelsen viser også at de samiske samiske områdene er kjennetegnet av lite innovasjon.
Telemarksforskning bruker en attraktivitetspyramide for å beskrive utviklingen.
I Attraktivitetspyramiden forklares steders utvikling gjennom deres attraktivitet langs tre dimensjoner:
1) Attraktivitet for bedrifter i basisnæringer.
2) Attraktivitet for besøkende
3) Attraktivitet som bosted.
Det samiske området har hatt sterk nedgang i basisnæringene.
Basisnæringer er primærnæringer, industri og teknologiske tjenester.
Kjennetegnet for disse næringene er at produktene selges på et nasjonalt eller internasjonalt marked.
Det samiske området har svært få arbeidsplasser i teknologiske tjenester, som er en basisnæring i vekst.
Noen kommuner i det samiske området har likevel vekst i basisnæringene, som Tysfjord, Kvalsund, Lyngen og Nesseby.
Det samiske området har tradisjonelt hatt lite besøksnæringer.
Det er stor samlet handelslekkasje fra de samiske områdene.
Denne handelslekkasjen har imidlertid blitt mindre, og mange samiske kommuner har vekst i besøksnæringene, som Røyrvik, Loppa, Nesseby, Hamarøy, Snåsa m fl.
Et stort problem for veksten i samiske kommuner er bostedsattraktiviteten.
Mange av de samiske kommunene har stor utflytting, og større utflytting enn arbeidsplassveksten skulle tilsi.
Det tyder på lav bostedsattraktivitet.
Igjen er det noen av de samiske kommunene som går mot strømmen og har høy bostedsattraktivitet, som Lebesby, Sørreisa og Nesseby.
-De samiske områdene har et potensial for verdiskaping med basis i samisk kultur og tradisjoner, men behovet for gode ramme betingelser, forskning, nyetableringer og nyskapning er stort, sier sametingsråd Marianne Balto.
For mer informasjon: Ta kontakt med prosjektleder i Telemarkforskning Knut Vareide + 47 98 22 00 04 eller Sametingsråd Marianne Balto + 47 480 63 358
 
Fremmer Várjjat Siida som Norges forslag til UNESCOs verdensarvliste / Artikler / Valgperiode 2009 - 2013 / Arkiv / Forsiden - Sametinget
Fremmer Várjjat Siida som Norges forslag til UNESCOs verdensarvliste
Sametinget foreslår at det fredete Ceavccageađgi/Mortensnes i Nesseby kommune, sammen med fangstanlegg for villrein på Noidiidčearru/Kjøpmannskjølen i Båtsfjord kommune og Gollevárri i Tana kommune, samt steinalderlokaliteten Ruovdenjunlovta/Gropbakkengen i Nesseby kommune, vurderes nominert som et kombinert verdensarvsted på UNESCOs verdensarvliste (World Heritage List).
I 2011 ble det nedsatt en arbeidsgruppe med deltakelse av uavhengige eksperter, Finnmark fylkeskommune, Nesseby kommune og Sametinget.
Riksantikvaren har deltatt med en observatør.
Arbeidsgruppen har, i samarbeid med Nesseby kommune, gjennomført møter med berørte parter og folkemøter i kommunene.
Både de aktuelle kommunene og Finnmark fylkeskommune har uttalt seg positivt til prosjektet.
Fremragende universell verdi
De fire områdene ligger alle innenfor varangersamenes gamle bruks- og bosetningsområde, derav navnet Várjjat Siida verdensarvsted.
Ved siden av å komplettere og gi ytterligere dybde til den bosetnings- og religionshistorien som er nedfelt på Ceavccageađgi/Mortensnes, har de tre andre områdene i seg selv fremragende kulturhistoriske kvaliteter.
Til sammen er de fire valgte stedene, med Ceavccageađgi/Mortensnes som hovedsted, spektakulære eksempler på bosetning, jakt og religion i Arktis gjennom 12000 år.
De er unike i forhold til kulturminnetetthet, tilstand, variasjon og kronologisk dybde, samtidig som de er representative for områdets forhistorie og samiske historie som helhet.
Norges forslagsliste
Første steg på veien er å få områdene ført opp på Norges forslag til verdensarvlisten (tentativ liste).
Sametingets forslag, der originaldokumentet er på engelsk, er derfor utformet etter UNESCOS mal for oppføring på forslagslisten.
Norge har i dag seks steder som er innskrevet på UNESCOs verdensarvliste:
For mer informasjon: Seniorrådgiver Audhild Schanche, + 47 481 99 656
 
Fremtidig areal- og miljøpolitikk i Sápmi / Areal / Miljø, areal og kulturvern / Forsiden - Sametinget
Fremtidig areal- og miljøpolitikk i Sápmi
Sametingsrådet ønsker innspill fra det samiske samfunnet til en fremtidig areal- og miljøpolitikk.
Rådet legger frem en redegjørelse for Sametingets plenum i desember.
Samisk kultur og næringsutøvelse er under press.
Det er økende etterspørsel etter naturresursser som mineraler, vann- og vindkraft, samtidig som det er minskende forståelse for tradisjonell samisk levemåte og høsting av naturressurser.
Tydelig stemme
-Sametinget må ha en tydelig stemme i areal- og miljøpolitikken.
Det er derfor behov for en gjennomgang og vurdering av politikkområdet, og utforming av tydelige mål og rammer for Sametingets politikk for årene fremover, sier sametingsråd Thomas Åhren.
Åhren sier at Sametinget må være en viktig premissleverandør, myndighetsutøver og konsultasjonspart i spørsmål om areal- og miljømessige utfordringer som det samiske samfunnet står ovenfor på kort og lang sikt.
-Vi skal delta i beslutninger om hvordan våre tradisjonelle områder skal forvaltes i fremtiden, fordi det handler om vår fremtid, sier sametingsråd Thomas Åhren.
Inviterer til bred medvirkning
Sametingsrådets redegjørelse om areal og miljø som fremmes for plenum i desember er et ledd i arbeidet med å utarbeide en ny areal- og miljømelding, en melding som skal legge overordnete og langsiktige prioriteringer for Sametingets politikk i areal og miljøspørsmål.
-Sametingsrådet ønsker å invitere både lokalsamfunn, organisasjoner, forskningsmiljøer, kommuner og statlige myndigheter i diskusjoner om utfordringer og løsninger i areal- og miljøpolitikken, sier Åhren.
-Vi har nedsatt en ressursgruppe som skal se på hvordan dagens forvaltnig av utmarksresurser er tilpasset utmarksutøvernes behov, sier Åhren.
Som ledd i arbeidet har sametingsrådet også invitert ulike forskere og kunnskapsmiljøer til å skrive artikler om ulike temaer.
Kunnskapsgrunnlaget fra ressursgruppen og forskerne skal fungere som bakgrunn og utgangspunkt for dialogmøter mellom Sametinget og samiske lokalsamfunn og organisasjoner.
Sametinget holder et fagseminar i Tromsø 25. og 26. november hvor forskerne legger frem sine artikler.
Sametingsrådet ønsker innspill til tema som bør drøftes i meldingen.
Alle kan komme med innspill.
Innspillene kan sendes til: biras@samediggi.no
Etter planen skal meldingen legges fram for Sametingets behandling i 2016.
For mer informasjon: Sametingsråd Thomas Åhren, 908 39 663
 
Frykter for jordbruket i samiske områder / Jordbruk / Næringer / Forsiden - Sametinget
Frykter for jordbruket i samiske områder
I statens tilbud til jordbruksforhandlingene foreslås det å kutte overføringene til Sametinget med fire millioner kroner.
Sametingsråd Silje Karine Muotka frykter et slikt kutt kan få store konsekvenser for jordbruket i samiske områder.
- Et kutt på fire millioner vil få store konsekvenser for Sametingets innsats mot det samiske jordbruket, sier en skuffet sametingsråd Silje Karine Muotka.
Sametinget var kommet godt i gang med å ruste opp driftsbygningene, og Muotka frykter dette arbeidet vil stoppe opp om det foreslåtte kuttet gjennomføres.
Hun understreker videre at statens tilbud ikke er i samsvar med den gjeldende nordområdepolitikken.
- I tillegg til kutt i bevilgninger til Sametinget foreslår staten også kutt i satsningen på arktisk landbruk.
Det vil få negative konsekvenser for jordbruk i samiske områder.
Nedprioritering av arktisk landbruk vil heller ikke være i samsvar med den vedtatte nordområdepolitikken, sier Muotka.
Jordbruk har lenge vært en av de solide næringene i samiske områder.
Spesielt småbruk er viktig for opprettholdelsen av grunnlaget for samisk kultur og samiske bygder.
Staten vil åpne for større gårdsbruk ved å heve konsesjonsgrensene blant annet for melkeproduksjonsbruk.
Staten går med dette tilbudet bort fra et familiejordbruk og over til et industrijordbruk.
Sametingsråd Silje Karine Muotka mener dette kan ramme samisk jordbruk hardt, ikke bare i år, men mange år framover.
- Men en slik dreining kan Nord-Norge ende opp som taperne i årets landbruksoppgjør.
Jeg frykter for at jordbruk i samiske områder ikke vil klare seg i denne konkurransen, avslutter Muotka.
Tilbudet er her: http://www.regjeringen.no/upload/LMD/Vedlegg/Statens_tilbud_2014.pdf
Kontaktperson:
 
Går for gull i Alaska / Idrett / Kulturliv / Forsiden - Sametinget
Går for gull i Alaska 16. mars 2014
Søndag 16.mars går avsparket for Arctic Winter Games (AWG) i Fairbanks, Alaska.
Sametingspresident Aili Keskitalo vil være til stede under hele arrangementet for å heie fram delegasjonen med samisk idretts- og kulturungdom.
- Arctic Winter Games er et storslått arrangement som fremmer idrettslig konkurranse, kulturell utfoldelse og sosial utveksling.
Jeg gleder meg svært mye til å få være med å heie fram de flotte ungdommene som utgjør Team Sápmi, uttaler president Aili Keskitalo.
Idrettsgrener Team Sápmi skal delta i under årets leker, som er de tjuefjerde i historien, er langrenn og innendørs fotball (Five-A-Side) for jenter.
I tillegg vil troppen delta på en rekke kulturarrangementer.
Søndag starter jakten på gull for fotballjentene og åpningskampen er mot hjemmefavoritten Alaska.
Mandag starter skikonkurransene.
Da skal også de samiske kulturdelegatene ha sin første opptreden.
Alt i alt består den samiske troppen av 24 skiløpere, ni fotballspillere, to kulturutøvere og ti ledere.
Les mer om Arctic Winter Games på deres offisielle hjemmeside.
I perioden Aili Keskitalo deltar på Arctic Winter Games vil rådsmedlem Henrik Olsen være fungerende president.
 
Kontaktforum for samiske saker i Nord-Trøndelag:
Fylkesrådet i Nord-Trøndelag opprettet i 2008 Kontaktforum for samiske saker i Nord-Trøndelag - et dialogforum som har fungert som en møteplass og informasjonsarena for arbeidet med sørsamisk språk og kultur i fylket.
Kontaktforumet ledes av Fylkesråd Annikken Kjær Haraldsen og består forøvrig av representanter fra - Sametinget - Saemien Sijte - Nord-Trøndelag Reinsamelag - Åarjel Saemiej skuvle - Samisk menighet - Luvlie Nåamesjen Dajve / Samisk kulturforening - Prosjekt Gielem Nastedh, Snåsa - Snåsa kommune - Røyrvik kommune - Fylkesmannen i NT, Utdanningsdirektøren - Høgskolen i Nord-Trøndelag (HiNT) - Grong videregående skole - Utviklingsprosjekt for styrking av sørsamisk språk og kultur, NTFK
Nord-Trøndelag Fylkeskommune ved Regional Utviklingsavdeling er sekretariat for kontaktforumet.
Kontaktforum for samiske saker i Nord-Trøndelag fungerer som et uformelt møtested og diskusjonsforum hvor alle tema av interesse for arbeidet med sørsamisk språk og kultur kan presenteres og diskuteres.
 
Giellagáldu får finansiering / Fakta om samiske språk / Språk / Forsiden - Sametinget
Leder for Samisk Parlamentarisk Råd, Tiina Sanila-Aikio, er fornøyd over at Sámi Giellagáldu får finansieringa via Interreg.
Denne finansieringen gjør det grenseoverskridende språksamarbeidet mulig, sier Sanila-Aikio.
Nye termer er en forutsetning for bruk av samisk i daglig tale, i skriftlig språk, i media, i sosiale media og på alle andre språkarenaer.
Giellagáldu jobber først og fremst med terminologi og normering.
Språkseksjonene for sør-, lule-, nord-, enare-, og østsamisk skal godkjenne ny terminologi og gi råd i bruken av disse.
Giellagáldu er et samarbeidsprosjekt for sametingene i Sverige, Finland og Norge.
- Når nye termer utvikler seg og slår rot i språket, er det mulig å gjennomføre også andre språktiltak, som for eksempel å produsere lærebøker og andre læremidler på de forskjellige samiske språkene, sier presidenten for det norske sametinget Aili Keskitalo.
Språkgrensene for de samiske språkene følger ikke riksgrensene.
En helhetlig språkpolitikk krever godt samarbeid over riksgrensene.
Sør- og lulesamisk snakkes både i Norge og Sverige, nordsamisk i tillegg også i Finland, enaresamisk snakkes kun i Finland, men østsamisk snakkes både i Finland og Russland, og til en viss grad også i Norge.
Målet for Giellagáldu er å rotfeste slike termer som eksempler i lulesamisk som også blir forstått i Norge og Sverige.
-D et nordiske språksamarbeidet er viktig for bevaring av felles grunnlag for de samiske språkene slik at de samiske språkene kan brukes overs landegrensene og at grensene ikke skal være hinder for kommunikasjonen mellom de samiske språkene, uttaler styreleder Håkan Jonsson for sametinget i Sverige.
Tilfredsstillelse av språkbegjær
Giellagáldu er et sakkyndig fagorgan som både tilbyr språkhjelp og gir veiledning i spørsmål som vedrører bruken av de samiske språkene.
Det betyr at språkbrukerne for eksempel kan be Giellagáldu om veiledning i hvordan det og det skal skrives på samisk.
I tillegg til terminologiarbeid og normering jobber institusjonen også med språkrøkt.
Giellagáldu skal i tillegg gi informasjon om de samiske språkene og i samisk faglige spørsmål, og offentliggjøre språksaker.
Permanent nordisk språksamarbeidsorgan
Det øverste vedtaksorganet for de samiske språkene kan ikke bare være et prosjekt.
Prosjektet gir sametingene tre år på å tilrettelegge for permanent finansiering av Sámi Giellagáldu.
- De samiske språkene er ennå i en utsatt situasjon.
Derfor kan ikke samisk bare være et prosjekt.
Nå har vi en unik mulighet for å jobbe politisk iherdig i forhold til de statlige myndighetene og regjeringene for å få foretaket til å bli permanent, lover lederen for Samisk Parlamentarisk Råd, Tiina Sanila-Aikio.
Budsjettet for det treårige prosjektet er på om lag 25,5 millioner kroner (3,1 millioner euro).
I forrige uke ble det klart at sametingene i Finland, Sverige og Norge får om lag 7,5 millioner norske kroner (922.439 euro) i Interreg støtte til prosjektet og litt over 1,3 millioner norske kroner (163.415 euro) i statlig IR-støtte fra den norske staten.
Prosjektet finansieres i tillegg til delprogrammet for Interreg V A Nord Sápmi av Lapin liitto, Troms fylkeskommune og sametingene i Norge, Sverige og Finland.
Prosjektet varer i tre år ledes av det finske sametinget.
Giellagáldu trer i funksjon fra 3. august 2015.
Mer informasjon kan fås av:
Tiina Sanila-Aikio, leder for Samisk Parlamentarisk Råd/ordfører for sametinget i Finland +358 50 300 1780
Aili Keskitalo, president for sametinget i Norge +47 971 29 305
Håkan Jonsson, leder for styret i sametinget i Sverige +46 70-322 83 01
 
Grenseoverskridende regionalt samarbeid / Internasjonalt arbeid / Forsiden - Sametinget
Grenseoverskridende regionalt samarbeid
Ansvarlig politiker
Sametinget jobber for:
Å delta aktivt gjennom SPR i EUs arbeid med urfolksspørsmål.
En styrket deltakelse fra Sametinget i det arktiske samarbeidet.
En fast urfolksrepresentasjon i Barentsrådet, og for at de ulike urfolksgruppene har faste medlemmer i Barents regionråd.
Arktisk råd
Det arktiske samarbeidet involverer åtte stater i det sirkumpolare området, og omfatter både et samarbeid mellom de respektive statenes regjeringer og parlamentariske forsamlinger.
Arktisk råd, som er et regionalt samarbeidsorgan, er etablert for å fremme samarbeid, koordinering og samhandling mellom de arktiske stater i felles arktiske saker, spesielt bærekraftig utvikling og miljøvern.
I dette samarbeidet har seks urfolksorganisasjoner status som permanente deltakere.
Arktisk råd består av Norge, Danmark/Grønland/Færøyene, Sverige, Finland, Island, USA, Canada og Russland.
I tillegg deltar representanter for arktiske urfolk som permanente deltakere i rådet.
Blant disse er Samerådet som representerer samene i Norge, Sverige, Finland og Russland.
De seks urfolksorganisasjoner som sitter rundt bordet sammen de åtte medlemsstatene med status som permanente deltakere er:
Arktisk Råd er et konsensusorgan der de seks urfolksorganisasjonene som permanente deltakere har tale- og forslagsrett på linje med de åtte medlemsstatene, men de har ikke stemmerett.
Urfolksorganisasjonene, de seks permanente deltakerne støttes av et eget sekretariat som er lokalisert i København: Indigenous Peoples Secretariat (IPS).
Frankrike, Tyskland, Nederland, Polen, Spania og Storbritannia har per november 2011 status som observatørstater.
Arktisk råd ble opprettet i 1996 som en utvidelse av det arktiske miljøvernsamarbeidet (Arctic Environmental Protection Strategy, AEPS) fra 1991.
Formannskapet i rådet rullerer blant de åtte medlemslandene og varer normalt i to år.
Norge hadde sist formannskapet i perioden 2007-2009, Danmark i perioden 2009-2011, og Sverige har formannskapet i perioden 2011-2013.
Det er Ministermøtet som vedtar programmene og prosjektene som skal gjennomføres i regi av Arktisk råd.
Ministermøtet avholdes annen hvert år.
I perioden mellom ministermøtene avholdes det statssekretærmøter og møter mellom ledende embetsmenn (Senior Arctic officials, SAO).
Selve arbeidet foregår i de seks permanente arbeidsgruppene som dekker følgende programområder:
Handlingsprogram mot forurensing i Arktis (ACAP)
Overvåkning av det arktiske miljø (AMAP)
Bevaring av arktisk fauna og flora (CAFF)
Beredskap mot akutt forurensning (EPPR)
Beskyttelse av det marine miljø (PAME)
Bærekraftig utvikling (SDWG)
Sametinget inngår i den norske delegasjonen til Arktisk råd og deltar på SAO-møter og på ministermøter.
Det er etablert en praksis der Sametingspresidenten holder en del av det norske innlegget på ministermøter i Arktisk råd.
Forurensning har vært og er et viktig tema i arbeidet i Arktisk råd.
I 1997 ble tilstandsrapporten om det arktiske miljøet presentert etter seks års samarbeid i AMAP.
Det ble dokumentert uakseptable nivåer av miljøgifter og tungmetaller i Arktis på tross av avstanden fra industrialiserte områder.
Rapporten påviste blant annet at noen av miljøgiftene ender i Arktisk via langtransport og akkumuleres i dyr som blir brukt i tradisjonelt kosthold til urfolk.
På 2000-tallet tok Arktisk råd også fatt i klimaendringer, og de omfangsrike rapportene rådets ulike arbeidsgrupper har produsert, har vært av stor betydning for å fremheve effekten av klimaendringer og hvor fort de finner sted.
Klimastudien fra Arktisk Råd;
Arctic Climate Impact Assessment (ACIA), ble lagt frem i november 2004.
ACIA er en utredning der de åtte arktiske landene – Canada, Danmark, Finland, Island, Norge, Russland, Sverige og USA – har gjennomført en omfattende vurdering og analyse av hvilke konsekvenser klimaendringer vil kunne ha for miljø og samfunn i Arktis.
Det er en omfattende vitenskapelig sammenstilling av tilgjengelig kunnskap om klimaendringer i Arktis og dens virkninger for regionen og verden for øvrig.
Studien består av tre dokumenter – en omfattende vitenskapelig rapport, en sammendragsrapport og et policy dokument.
Hovedfunnene i ACIA-studien er at Arktis nå gjennomgår noen av de raskeste og kraftigste klimaendringer på jorden.
Arktis er hjem for mange urfolk som har en kultur og levemåte tilpasset det arktiske miljøet.
ACIA-utredningen har lagt vekt på å bruke urfolks kunnskaper, og kombinere disse med forskningsresultater.
I forhold til klimaendringer uttrykker urfolk bekymringer på internasjonale arenaer som Arktisk råd og under FNs klimakonvensjon.
Det oppleves som et stort paradoks for urfolk at forbrenningen av olje, gass og kull fører til global oppvarming, som igjen fører til økt tilgjengelighet for petroleums- og gruvedriftsaktiviteter i urfolks land- og havområder.
Samt til avbøtende tiltak mot klimaendringer som utstrakt utbygging i urfolksområder av fornybar energi som vannkraft og vindkraft som gir ulemper for tradisjonelle urfolks næringer som fiske, fangst og reindrift.
I tillegg kommer ulike former klimatilpasninger som kan gi negative effekter for berørte urfolk.
Så risikerer urfolkene i neste omgang at mange av negative konsekvenser (økt forurensning, ny økonomi, samfunnsendringer, osv) som følger i kjølvannet av bedre arbeidsklima/temperatur for multinasjonale selskaper som skal utvinne naturressursene i området.
Det er derfor viktig å sikre urfolkene reell medbestemmelse og en rimelig andel av de fordeler som den økte tilgangen til ressursene medfører.
I den senere tid har Arktisk råd - i tillegg til å håndtere forurensning og klimaendringer - snudd oppmerksomheten mot hvordan samfunnet kan tilpasse seg endringene som finner sted.
I mai 2011 undertegnet medlemslandene den første juridisk bindende avtalen fremforhandlet i regi av Arktisk råd.
Avtalen etablerer et forpliktende rammeverk for samarbeid mellom medlemsstatene i Arktisk råd om søk og redning.
Videre har det blitt besluttet å nedsette en arbeidsgruppe som skal utvikle et internasjonalt samarbeidsinstrument for beredskap mot oljeforurensning til havs i Arktis.
Rådet har også foretatt omfattende vitenskapelige og miljømessige studier av skipsfart, olje- og gassvirksomheten og havforvaltning i Arktis.
På ministermøtet i Nuuk på Grønland i 2011 ble besluttet å opprette et permanent sekretariat for Arktisk råd i Tromsø.
Sekretariatet skal være operativt fra 2013.
Inntil da fungerer det midlertidige sekretariatet (2006-2013) som er samlokalisert med Norsk Polarinstitutt på Framsenteret i Tromsø.
Les mer om Arktisk Råd her.
Barentsrådet og Regionrådet
Barentsrådets 15. sesjon ble avholdt i Oulu 15.oktober 2015.
Finland overlot formannskapet til Russland.
Barentsrådet vedtok felles kommuniké der følgende saksområder vektlegges; økonomisk samarbeid, transport, miljø og klimaendringer.
Felles kommuniké finnes her.
Russlands formannskap vil bl.a. prioritere bærekraftig utvikling ved å etablere moderne infrastruktur, styrke regionens konkurransekraft og investerings attraktivitet, samtidig som man vektlegger rasjonell bruk av ressurser som oppfyller miljøkrav og som tar fullt ut hensyn til urfolkenes behov og interesser.
Det russiske formannskapet ønsker også velkommen ideen om å holde toppmøte for Barentssamarbeidets urfolk, under det russiske formannskapet, og at Russland vil være klar til å diskutere dette med arbeidsgruppen for urfolk og andre kolleger.
Utenriksministerens tale kan lastes ned her.
Barentsrådet/Barents Euro-Arctic Council (BEAC) er et forum for mellomstatlig samarbeid i Barents Region.
Samene, nenetsere og vepsere er urfolkene i Barentssamarbeidet.
Arbeidsgruppen for urfolk (WGIP) deltar på møtene i Barentsrådet og møtene i embetsmannskomiteen.
Samisk parlamentarisk råd oppnevner samiske medlemmer fra Finland, Norge og Sverige til WGIP.
Neste sesjon avholdes i Russland i 2017.
Dagen før Barentsrådets møte, 14. oktober, avholdt Barents Regionråd (BRC) sitt møte.
Kainuu regionen, Finland, tok over lederskapet i Regionrådet etter Arkhangelsk Oblast (Russia). Kainuu vil lede BRC til slutten av 2017.
Barents Regionråd er et interregionalt samarbeidsforum for fylkeskommuner, len, oblast fra de nordlige delene i Finland, Norge and Sverige og nord-vest Russland samt for urfolkene i Barentssamarbeidet.
Barentsprogrammet 2014-2018, vedtatt av BRC 2. juni 2013, legger føringer for arbeidet i BRC.
Programmet finner du her.
Arbeidsgruppen for urfolk i BEAR (WGIP) er oppnevnt av Regionrådet og ble etablert på permanent basis i 1995.
WGIP har rådgivende status overfor Regionrådet og Barentsrådet (Barents Euro-Arctic Council – BEAC), og har dermed en særskilt politisk status innenfor den formelle strukturen i Barentssamarbeidet.
Representantene fra finsk, svensk og norsk side oppnevnes av Samisk Parlamentarisk Råd for fire år.
Representantene for samene, nenetserne og vepserne på russisk side velges for tre år etter forslag fra deres egne organisasjoner.
Arbeidsgruppens handlingsplan 2013-2016.
Arbeidsgruppen for urfolk fra 2014:
Christina Henriksen, for samene i Norge.
Hun er også valgt som leder for Arbeidsgruppen.
Tiina Sanila-Aikio, for samene i Finland
Kristina Nordling, for samene i Sverige
Valentina Sovkina, for samene i Russland
Urfolksrådgiver i Barentssekretariatet, Anja Salo, er sekretær for Arbeidsgruppen.
Samisk parlamentarisk råd har oppnevnt Christina Henriksen som observatør til Barents Regionråd.
Hun representerer samene fra Finland, Norge og Sverige.
Urfolk fra Russland velger urfolkenes faste felles representant til Regionrådet for neste periode, fra høsten 2013 til høsten 2015.
Barents Indigenous Peoples Office (BIPO) etablert i 2003
Barents Urfolkskontor (Barents Indigenous Peoples’ Office – BIPO) ble opprettet i 2003.
Kontoret finansieres av Sametinget i Norge og administreres av Barentssekretariatet.
Kontoret skal være et bindeledd mellom urfolkene i Barentssamarbeidet og mellom urfolk og andre aktører i Barentssamarbeidet, og skal spesielt bistå urfolkene fra russisk side med hensyn til prosjektsøknader og informasjon.
BIPO ble i 2007 flyttet fra Murmansk by til Lovozero.
I 2012 ble kontoret flyttet til Murmansk.
Kontoret ledes av Tatiana Egorova.
Mer informasjon her.
Nordisk samisk samarbeid
Myndighetene i Sverige, Finland og Norge har hatt et samarbeid om samiske spørsmål siden Nordisk samarbeidsorgan for same- og reindriftsspørsmål ble opprettet ved Kgl. res. i 1964.
Dette samarbeidsorganet har vært et kontaktorgan på embetsnivå mellom de tre landenes regjeringer for informasjon og diskusjon.
Samarbeidsutvalget ble i 2001 erstattet av Nordisk embetsmannsorgan for samiske spørsmål som også har representasjon fra sametingene.
I 2000 ble det etablert et fast samarbeid mellom sametingspresidentene og ministrene som har ansvaret for samiske saker i Finland, Sverige og Norge.
Ministrene og sametingspresidentene møtes regelmessig for å orientere om, drøfte og behandle samiske spørsmål av felles interesse.
Målsettingen med det nye nordiske samarbeidet er å styrke og utvikle det samiske folkets språk, kultur, næringer og samfunnsliv.
Samarbeidet har uformell, men nær tilknytning til Nordisk Ministerråd.
Forberedelse og oppfølging av saker ivaretas av Nordisk embetsmannsorgan for samiske spørsmål.
Ansvaret for sammenkalling og ledelse av møtene går på omgang mellom de tre landene
 
Grunnskole og VGS / Opplæring / Forsiden - Sametinget
Søk tilskudd
Grunnskole og VGS
Skolen er en av våre viktigste samfunnsinstitusjoner.
Den er forankret i fortiden og skal ruste oss for fremtiden.
Skolen og læreren overfører kunnskap, kultur og verdier fra et slektsledd til det neste.
Kompetanse- máhttu - er samfunnets primære ressurs.
Satsning på skole og utdanning er derfor avgjørende for at det samiske samfunnet skal utvikles i tråd med det samiske folks egne visjoner, egne prioriteringer og premisser
Ansvarlig politiker
Aktuelt
Les mer
Les mer
Vis alle saker
Sametinget arbeider for:
å utarbeide en helhetlig samisk utdanningspolitikk for grunnopplæring og videregående opplæring
at refusjonssatsen til samisk språkundervisning justeres slik at de reelle kostnadene dekkes
at grendeskoler i samiske områder opprettholdes
å øke antall elever som fullfører videregående
Dette jobber vi med nå:
Sametingsmelding om opplæring og utdanning.
Sametinget i Norge har inntil nå ikke utviklet overordnede målsettinger for en helhetlig utdanningspolitikk.
Med Sametingsmelding om opplæring og utdanning vil Sametinget gjøre noe med dette.
Først og fremst fordi utdanningspolitikk er av stor betydning for det samiske samfunnet og samfunns- og kompetansebygging i nåtid og i fremtid.
Medvirke til refusjon av opplæringsloven, voksenopplæringsloven, privatskoleloven og tilhørende forskrifter vedrørende samisk opplæring
Revidere læreplaner fastsatt av Sametinget.
Sametinget gir informasjon og veiledning om samisk opplæring innenfor grunnopplæring.
Samisk opplæring - rettigheter og plikter.
Fjernundervisning:
Fjernundervisning og hospitering er en alternativ opplæringsform som kun skal benyttes i de tilfeller hvor vanlig opplæring ikke er mulig.
Skoleeier som ikke har lærer som kan gi opplæring i samisk, må da tilby sine elever opplæring i samisk ved bruk av slike alternative opplæringsformer
Det tilbys i dag fjernundervisning i samiske språk både på grunnskolen og i videregående skole.
I forskrift til opplæringsloven § 7-1 om alternative opplæringsformer, er fjernundervisning ett av flere alternativer.
Fylkesmannen i Nordland har koordineringsansvar for sør- og lulesamisk fjernundervisning.
Fylkesmannen i Finnmark har koordineringsansvar for nordsamisk fjernundervisning.
Satsning på skole og utdanning er avgjørende for at det samiske samfunnet skal utvikles i tråd med det samiske folks egne visjoner, egne prioriteringer og premisser
 
Tospråklighetsmidler sørsamisk
Tospråklighetsmidler sørsamisk: Nord-Trøndelag fylkeskommune fordeler årlig midler til utvikling og synliggjøring av sørsamisk språk og kultur i Nord-Trøndelag.
Hovedformålet med midlene er å bidra til funksjonell tospråklighet for brukere av sørsamisk i møtet med det offentlige.
Det gis også støtte til prosjekter som på en god måte synliggjør sørsamisk språk og kultur i en bredere sammenheng.
Det er ingen faste søknadsfrister eller søknadsskjema for denne tilskuddsordningen.
For nærmere informasjon om tospråklighetsmidlene, ta kontakt med
 
Handlingsplan
Handlingsplan for samiske språk - status 2011 – 2013
Innhold
Handlingsplan for samiske språk...
4 Dagens situasjon for de samiske språkene...
4 Status 2011– 2013 på Handlingsplan for samiske språk...
7 Lære – styrke opplæringen i og på nord-, lule- og sørsamisk på alle nivå...
7 Tiltak 1 Informasjon om etablering av barnehagetilbud til samiske barn...
7 Tiltak 2 Kompetanseutvikling med fokus på språk...
7 Tiltak 3 Språkmotiveringsseminar...
8 Tiltak 4 Utvikling av pedagogisk materiell...
8 Tiltak 5 Senter for samisk i opplæringen...
8 Tiltak 6 Kartlegging av elevenes vurdering av samiskopplæringen...
9 Tiltak 7 Veiledninger til læreplaner...
9 Tiltak 8 Informasjon om videre utdannings- og jobbmuligheter rettet mot ungdom...
9 Tiltak 9 Utarbeide statistikk for samiskopplæringa i den videregående skolen...
9 Tiltak 10 Oversette og tilpasse kartleggingsprøve i lesing til samisk...
9 Tiltak 11 Tilsyn med kommunenes og fylkeskommunenes gjennomføring av retten til undervisning i samisk...
10 Tiltak 12 Justering av fag- og timefordeling...
10 Tiltak 13 Nettverk for fjernundervisning...
10 Tiltak 14 Samarbeid med Sverige om samiskundervisning...
10 Tiltak 15 Prosjektsamarbeid om samisk-undervisning over grensene...
11 Tiltak 16 Samiske læremidler – produksjon, distribusjon og oversettelse...
11 Tiltak 17 Informasjonstiltak om rett og plikt til samiskopplæring...
11 Tiltak 18 Femårig voksenopplæringsprogram i samisk...
11 Tiltak 19 Samisk voksenopplæringsprosjekt...
12 Tiltak 20 Sørsamisk språkopplæring for voksne...
12 Tiltak 21 Alfabetiseringsprogram for voksne i Troms...
12 Tiltak 22 Samisk lærerutdanning...
12 Tiltak 23 Rekrutteringstiltak til samisk lærerutdanning og lærerutdanning med samisk i fagkretsen...
12 Tiltak 24 Kartlegging av behov for samiskpråklige lærere...
13 Tiltak 25 Ettergivelse av deler av studielån...
13 Tiltak 26 Sørsamiske barnehagetiltak...
13 Tiltak 27 Lulesamiske barnehagetiltak...
13 Tiltak 28 Samiske språktiltak i barnehagen...
13 Tiltak 29 Sørsamisk språkleir...
14 Tiltak 30 Lulesamisk språkleir...
14 Tiltak 32 Kurs i fjernundervisningspedagogikk...
14 Tiltak 33 Utviklingsprosjekt i Nord-Trøndelag fylkeskommune...
14 Tiltak 34 Rådgivning på videregående skoler i sørsamiske områder...
15 Tiltak 35 Revitalisering av samisk språk i markasamiske områder i Sør-Troms og Nordre Nordland...
15 Tiltak 36 Revitalisering av østsamisk språk og kultur...
15 Tiltak 37 Revitalisering av pitesamisk språk og kultur...
16 Bruke – øke det offentliges tilbud på samisk til brukere på alle samfunnsarenaer...
16 Tiltak 38 Gjennomgang av samelovens språkregler...
16 Tiltak 39 Tolkeutdanning og autorisasjon av tolker...
16 Tiltak 40 Evaluering av videreutdanning...
17 Tiltak 41 Forskriftsfesting av tilsynsordningen...
17 Tiltak 42 Tolketjenester i helseforetakene...
17 Tiltak 43 Tilsyn...
17 Tiltak 44 Likeverdige tjenester i lule- og sørsamiske områder...
17 Tiltak 45 Frasehåndbok til bruk i helse- og omsorgstjenesten... 18 Tiltak 46 Informasjon på samisk i NAV...
18 Tiltak 47 Brukerundersøkelser...
18 Tiltak 48 Tilskudd til bibeloversettelse...
18 Tiltak 49 Forsøk med samisk menighet i sørsamisk språkområde (2009–2012)...
18 Tiltak 50 Oversettelse/tilpasning av tekster til gudstjenesten...
19 Tiltak 51 Skatteetaten – utvidet tilbud på samisk...
19 Tiltak 52 Rekruttering av samiskspråklig fengselspersonale...
19 Tiltak 53 Kriminalomsorgssenter med kompetanse på samisk språk og kultur...
19 Tiltak 54 Samisk språk i konfliktrådene...
20 Tiltak 55 Økt samisk språk og kulturforståelse i politiet...
20 Tiltak 56 Styrking av samisk språk i politiet...
20 Tiltak 57 Innarbeide de samiske språkene i elektronisk programvare...
20 Tiltak 58 Rekruttering av personer med samisk bakgrunn til Politihøgskolen...
20 Tiltak 59 Økt utgivelse av regjeringens dokumenter på samisk...
21 Tiltak 60 Forvaltningstermer...
21 Tiltak 61 Prosjekt samiske lovtermer...
21 Tiltak 62 Godkjenningsordning for samiske lovoversettelser...
21 Tiltak 63 Krav til bruk av felles tegnsett for offentlige virksomheter...
21 Tiltak 64 Samiske rettskrivingsverktøy – permanent drifts- og utviklings-organisasjon for Divvun...
22 Tiltak 65 Kartlegging og utvikling av samiske ordbøker...
22 Se – synliggjøring av samiske språk i det offentlige rom...
23 Tiltak 66 Kartlegging av vegskilting på samisk...
23 Tiltak 67 Samiskspråklige møteplasser for barn og ungdom...
23 Tiltak 68 Styrking av samiske språk gjennom sosiale medier.
23 Tiltak 69 Informasjon på samisk til ungdom...
23 Tiltak 70 Samiske aviser – økt bruk av lulesamisk og sørsamisk...
24 Tiltak 71 Sørsamisk mediesenter...
24 Tiltak 72 Innkjøpsordning for samisk litteratur...
24 Tiltak 73 Litteraturstipend for samisk ungdom...
24 Tiltak 74 Utvikling av samisk forskning og høyere utdanning...
24 Tiltak 75 Bygge opp forskningskompetanse på sørsamisk og lulesamisk språk...
25 Tiltak 76 Kartlegging av bruk av samiske språk...
25 Tiltak 77 Nordisk samisk fag- og ressurssenter...
25 Tiltak 78 Konferanse om samisk skoleforskning...
26
Innledning
Handlingsplan for samiske språk
Regjeringens femårige handlingsplan for samiske språk ble lagt frem i 2009.
Målet med handlingsplanen er å legge grunnlag for en sterkere innsats for de samiske språkene – nordsamisk, lulesamisk og sørsamisk på ulike samfunnsområder.
Innsatsen retter seg særlig mot opplæring, utdanning, offentlig tjeneste- og omsorgsyting og bruk og synliggjøring av samiske språk i offentlig sammenheng.
Handlingsplanen består av tre deler:
 Lære - styrke opplæringen i og på nord-, lule- og sørsamisk på alle nivåer.
 Bruke - øke det offentliges tilbud på samisk til brukere på alle samfunns-arenaer.
 Se - synliggjøre samiske språk i det offentlige rom.
Videre inneholder handlingsplanen et eget kapittel om behov for forskning og kunnskapsutvikling.
Første rapportering på gjennomføringen av tiltakene og revidering av handlingsplanen ble lagt frem i 2011 - Handlingsplan for samiske språk – status 2010 og videre innsats 2011.
Regjeringen og Sametinget legger med dette frem den andre rapporten om gjennomføring av tiltak i Handlingsplan for samiske språk.
Num Handlingsplan for samiske språk – status 2010 og videre innsats 2011.
Mål, utfordringer og strategier som er omtalt i rapporten fra 2011, ligger i homereringen på tiltakene følger nummereringen på tiltakene i rapporten fra 2011 – vedsak fast og vil ikke gjentas i sin helhet her.
Handlingsplanens virkeperiode utløper våren 2014.
Ved utløp av planperioden vil regjeringen, i samarbeid med Sametinget, utarbeide en sluttrapport om gjennomføringen av Handlingsplan for samiske språk.
Sluttrapporten vil også kunne skissere satsingsområder for det videre arbeidet med de samiske språkene.
Dagens situasjon for de samiske språkene
De samiske språkene er ett av grunnelementene i samisk kultur.
Gjennom språkene skapes identitet, kunnskap og kulturell og sosial tilhørighet.
Som en følge av statens fornorsknings- og assimileringspolitikk, som pågikk inntil slutten av 1960-tallet, har mange samer ikke hatt samisk som hjemmespråk.
Mange voksne samer har heller ikke fått mulighet til å få samiskopplæring i skolen.
Siden ikrafttredelsen av opplæringsloven i 1998 har enhver samisk elev i grunnutdanningen i Norge krav på undervisning i samisk.
Videre ga barnehageloven fra 2005 kommuner i samiske distrikt ansvar for at barnehagetilbudet til samiske barn bygger på samisk språk og kultur.
I øvrige kommuner skal forholdene legges til rette for at samiske barn kan sikre og utvikle sitt språk og sin kultur.
For mange samiske barn er opplæring i samisk i barnehagen og skolen det første møtet med samisk språk.
Gode opplærings- og utdanningsmuligheter gjennom barnehage, skole og høyere utdanning er av-gjørende for å sikre at flere får kompetanse i språket.
Møtesteder for bruk av samisk språk som f.eks. språkleire og språksamlinger bidrar til at samiske elever lærer å bruke språket i kontakt med jevnaldrende.
Voksenopplæring i samisk er viktig for å gjøre voksne samer i stand til bruke samisk språk sammen med sine barn og i samfunnet for øvrig.
Videre er gode og forutsig-bare utdanningsmuligheter på de samiske språkene avgjørende for å kunne møte samfunnets behov for kompetanse i språkene.
Språkforskning er viktig for å bygge opp en kunnskapsbase for språkutviklingen.
De samiske språkene er alle klassifisert som truede eller utdødde språk på UNESCOs røde liste over truede språk.
Nordsamisk er klassifisert som et truet språk, mens lule- og sørsamisk misk/skoltesamisk og pitesamisk er klassifisert som utryddet i Norge.
Et truet språk defineres som språk med nedgang i antallet barn som kan snakke språket, mens et alvorlig truet språk forstås som et språk som nesten bare voksne bruker.
For regjeringen er det viktig at de tre samiske språkene nordsamisk, lulesamisk og sørsamisk skal bevares og utvikles som levende språk i Norge.
Videre er det viktig å sikre kunnskap om østsamisk/skoltesamisk og pitesamisk språk.
For at de samiske språkene i Norge skal bevares og videreutvikles, må de få et sikkert fundament.
Språket må kunne brukes på alle samfunnsarenaer.
Institusjoner hvor de samiske språkene brukes må styrkes.
Utvikling av terminologi er avgjørende for å kunne bruke de samiske språkene på flest mulig samfunnsarenaer.
De samiske språkene må også være synlige i samfunnet.
Nordsamisk språk står i dag i en sterkere stilling enn lulesamisk og sørsamisk.
Hovedgrunnen til dette er at det spesielt i kommunene Kautokeino og Karasjok, men også i andre kommuner i Finnmark, har vært en sammenhengende bruk av nordsamisk som kommunikasjonsspråk gjennom mange generasjoner.
Samisk språk er dagligspråk for majoriteten av befolkningen i disse kommunene, og du møter samisk språk i mange sammenhenger i lokalsamfunnet.
En annen viktig grunn til at nordsamisk har fått en tryggere stilling er oppbygging av institusjoner i nordsamiske områder.
Disse institusjonene har spilt en viktig rolle i utviklingen og bruken av nordsamisk.
Institusjonsbyggingen har også gitt nordsamisk språk styrket status i samfunnet generelt.
NRK Sápmi og avisen Ávvir spiller en viktig rolle i språkutviklingen.
Samisk høgskole og Universitetet i Tromsø tilbyr høyere utdanning i nordsamisk språk opptil mastergrad.
Begge institusjonene bedriver også forskning, bl.a. om samisk språk.
Mange utfordringer står likevel foran oss når det gjelder sikring av nordsamisk språk som bruks- og samhandlingsspråk i fremtiden.
Mens språkutviklingen i de nordsamiske områdene i forvaltningsområdet for samelovens språkregler har hatt en fremgang, gjelder dette i mindre grad områdene utenfor forvaltningsområdet.
Også i forvaltningsområdet for samisk språk i Finnmark går bruken av nordsamisk som dagligspråk ned.
Samisk språkundersøkelse, foretatt av Nordlandsforskning i 2012, viser at det blant de eldre aldersgruppene er mange flere som forstår og snakker nordsamisk enn blant de yngre aldersgruppene.
Man ser samtidig at det blant de yngre aldersgruppene er flere som kan lese og skrive nordsamisk enn blant eldre aldersgrupper.
Dette viser at mens færre bruker språklig muntlig, er det flere som behersker det skriftlig.
Undersøkelsen viser også at en fjerdedel av de som kan snakke nordsamisk godt, i liten grad velger å bruke samisk med sine samtalepartnere, selv om disse kan samisk.
Noen av grunnene som oppgis, er at man mangler ord på samisk, at de er usikre på om de kan samisk godt nok, eller at de tar hensyn til noen som ikke kan samisk.
I Samiske tall forteller 4 fra 2011 vises det til at tallet på elever i nordsamisk som andrespråk har gått drastisk ned siden 2006.
Det kommer også frem i språkundersøkelsen fra 2012 at en tredjedel av elevene i grunnskolen som har rett til samiskopplæring, ikke får slik opplæring.
Mangel på kvalifiserte lærere er en av de viktigste årsakene.
For lulesamisk og sørsamisk språk er situasjonen enda mer utfordrende.
Både sørsamisk og lulesamisk språk er minoritetsspråk – også i samisk sammenheng.
Lulesamisk og sørsamisk er derfor ekstra utsatte språk.
Både den sørsamiske og den lulesamiske befolkningen er liten, og det finnes få språkbrukere.
Den lulesamiske befolkningen er stort sett konsentrert rundt et mindre område.
Det lulesamiske senteret Árran har spilt en viktig rolle i arbeidet med vitalisering av lulesamisk språk, bl.a. gjennom barnehagen tilknyttet senteret.
Videre har opplæring i lulesamisk i skolen spilt en viktig rolle.
I dag er det mulighet for å studere lulesamisk språk opp til bachelorgrad ved Universitetet i Nordland.
Den sørsamiske befolkningen bor svært spredt over et stort område.
Språkvitaliseringen i dette store området møter derfor særlige utfordringer.
For å sikre god samiskopplæring i det sørsamiske området har det, på grunn av avstandene, vært nødvendig å etablere flere sentra.
I dag er Snåsa, Hattfjelldal, Røyrvik, Røros og Engerdal viktige sentra for sørsamisk språk.
De sørsamiske skolene på Snåsa og Hattfjelldal har spilt en sentral rolle i vitaliseringen av sørsamisk.
Det samme har språkbadmodellen som ble gjennomført på Elgå skole i Engerdal.
Samarbeidet mellom Brekken skole og Aajege sørsamisk språksenter er sentralt for revitalisetringsarbeidet i Rørosregionen.
Mange sørsamiske elever har imidlertid samiskopplæring på hjemmeskolen gjennom fjernundervisning.
Språksamlinger i sammenheng med fjernundervisningen, og sørsamisk språkleir i samarbeid med svenske utdanningsmyndigheter, er av stor betydning for at disse elevene skal kunne utvikle språket til samhandlingsspråk.
Det er nå også etablert samisk språksenter på Snåsa og i Røyrvik.
Innlemmelsen i forvaltningsområdet for samisk språk av Tysfjord kommune i det lulesamiske språkområdet og Snåsa og Røyrvik kommune i det sørsamiske språkområdet, er viktige elementer i vitaliseringen av språkene.
Innlemmelsen har ført til større aktivitet rundt samisk språk i disse kommunene.
Kommunalt ansatte har fått tilbud om samisk språkkurs.
Innlemmelsen har også ført til større synliggjøring av samisk språk, blant annet gjennom skilting på samisk.
Oppbyggingen av institusjoner i områdene er av stor betydning for å sikre et fundament for språkutviklingen og utviklingen av terminologi.
Media er viktig for å stimulere befolkningen til å lære språket og utvide sitt ordforråd.
Synliggjøring av språket i det offentlige rom, blant annet på ulike skilt, bekrefter språkets status og anvendelighet.
De siste årenes utvikling i de lulesamiske og de sørsamiske områdene har vist at det er mulig å snu språkutviklingen ved hjelp av målrettet innsats.
Den samiske språkundersøkelsen fra 2012 viser at unge mennesker både i det sørsamiske og det lulesamiske området behersker språket bedre enn foreldregenerasjonen.
Denne positive utviklingen må bygges videre på.
Utviklingen viser at vi – gjennom langsiktig og planlagt innsats – kan bygge et sikkert språkfundament også i disse områdene.
Ref.: Nordlandsforskning NF-rapport nr.7/2012 Samisk
Status 2011– 2013 på Handlingsplan for samiske språk
Lære – styrke opplæringen i og på nord-, lule- og sørsamisk på alle nivå
Tiltak 1 Informasjon om etablering av barnehagetilbud til samiske barn
Ansvarlig: Kunnskapsdepartementet/ fylkesmenn og Sametinget
Sametingets informasjonsfolder om barnehagetilbud til samiske barn er distribuert til kommuner og barnehager.
I tillegg er den gjort tilgjengelig på Sametingets og Utdanningsdirektoratets hjemmesider.
Det tas sikte på å revidere folderen i 2013.
Tiltak 2 Kompetanseutvikling med fokus på språk
Ansvarlig: a) Kunnskapsdepartementet/Sametinget b) Kunnskapsdepartementet.
Utgår etter 2012.
c) Utdanningsdirektoratet/ fylkesmennene/ Sametinget d) Utdanningsdirektoratet/Sametinget e) Sametinget
a) Kunnskapsdepartementet iverksatte re krutteringskampanjen Verdens fineste stilling ledig i 2012.
Kampanjen har som mål å rekruttere til barnehagelærerutdanningen, og er videreført i 2013.
Sametinget og Samisk høgskole er invitert med og har deltatt på ulike utdanningsmesser.
b) I Kunnskapsdepartementets kompetansestrategi 2007–2010 ble det blant annet, gjennom Fylkesmannen i Troms, gitt tilskudd til Lavangen kommune til et språkutviklingsprosjekt.
I tillegg har de fem nordligste fylkesmennene og Sametinget gitt tilskudd til regionale og lokale tiltak for å stimulere til samisk språkutvikling.
c) Fylkesmannen i Nordland har siden 2009 hatt en knutepunktfunksjon for lule- og sørsamisk språkutvikling.
Fylkesmannen startet høsten 2009 en kursrekke for ansatte i samiske barnehager og barnehager med samiske barn.
Kursrekken som hadde hovedfokus på sørsamisk, ble avholdt i samarbeid med Fylkesmannen i Nord-Trøndelag og Høgskolen i Nord-Trøndelag.
Det er også arrangert større konferanser.
Fra kursrekke to ble også Fylkesmannen i Sør-Trøndelag samarbeidspart.
Siden 2009 er det gjennomført fire kursrekker og elleve samlinger.
Fylkesmannen i Nordland får også for 2013 tildelt midler fra Fornyings-, administrasjons- og kirkedepartementet til kurstilbudet.
Fylkesmennene i Finnmark, Troms, Nordland, Nord-Trøndelag og SørTrøndelag har fått i oppdrag fra Utdanningsdirektoratet å følge opp tiltak i Handlingsplan for samiske språk.
d) Folderen Barnehagetilbud for samiske barn er oversatt til alle tre samiske språk.
Folderen er beregnet på foreldre og ligger tilgjengelig på Utdanningsdirektoratets og Sametingets nettsider.
e) Sametinget planlegger å ha et nettverksmøte for barnehageansatte i sørsamiske områder.
I tillegg skal det gjennomføres et nettverksmøte for barnehageansatte der tema er fokus på språk og språkbadmodeller.
Tiltak 3 Språkmotiveringsseminar
Ansvarlig: Kunnskapsdepartementet og Sametinget
Sametinget planlegger et språkmotiveringsseminar sammen med Fylkesmannen i Finnmark og Troms og Sámi lohkan-guovddáš (Senter for samisk i opplæringen).
Tiltak 4 Utvikling av pedagogisk materiell
Ansvarlig: Utdanningsdirektoratet og fylkesmennene
a) Temaheftet om språkmiljø og språkstimulering ble oversatt til nordsamisk i 2011 og til sørsamisk i 2012.
Målet var også å få oversatt heftet til lulesamisk i 2012, men det har ikke lyktes å få tak i oversetter.
Utdanningsdirektoratet skal følge opp tiltaket i 2013.
Nord- og sørsamiske versjoner av temaheftene er distribuert til aktuelle barnehager og kommuner og ligger tilgjengelig på Utdanningsdirektoratets og Sametingets nettsider.
b) Det ble utarbeidet en veileder om samisk innhold i barnehagen.
Sametinget og Kunnskapsdepartementet samarbeidet om tiltaket.
Utdanningsdirektoratet vurderer behov for nyopptrykk og/eller revidering, i samarbeid med Sametinget.
c) Ny formålsbestemmelse for barnehagen medførte at rammeplan for barnehagens innhold og oppgaver måtte revideres noe.
Oppdatert rammeplan forelå sommeren 2011.
Det ble samtidig igangsatt et oversettelsesarbeid til nordsamisk.
Arbeidet ble svært forsinket, og det er nå bestemt at oppdraget må settes ut på nytt.
I Meld.
St. 24 (2012 – 2013) Framtidens barnehage foreslår regjeringen å nedsette en rammeplangruppe som får i oppdrag å komme med forslag til revidert rammeplan for barnehagens innhold og oppgaver.
Sametinget og Kunnskapsdepartementet har tidligere blitt enige om at oversettelse av rammeplan til sør- og lulesamisk utsettes til ny revidert rammeplan skal utarbeides.
d) Veilederen om overgang barnehage til skole (Fra eldst til yngst) er oversatt til nord- og sørsamisk.
Målet var også å få oversatt veilederen til lulesamisk i 2012, men det har ikke lyktes å få tak i oversetter.
Utdanningsdirektoratet skal følge opp tiltaket i 2013.
Nord- og sørsamiske versjoner av temaheftene er distribuert til aktuelle barnehager og kommuner og ligger tilgjengelig på Utdanningsdirektoratets og Sametingets nettsider.
e) Fylkesmennene, Sametinget og Utdanningsdirektoratet bidrar gjennom konferanser, samlinger og nettsider med informasjon og erfaringsspredning om gode språkutviklingstiltak.
f) Sametinget har i 2012 gitt tilskudd på ca. 1,8 mill. kroner til læremiddelutvikling.
Tilskuddet er gitt til elleve prosjekter i barnehager.
Mange av prosjektene er utvikling av “samiske snakkepakker”.
I 2013 har Sametinget en egen tilskuddsordning for utvikling av samiske leker og pedagogisk materiell til barnehager.
Midler til læremiddelutvikling for barnehager er videreført i 2013-budsjettet.
Tiltak 5 Senter for samisk i opplæringen
Ansvarlig: Kunnskapsdepartementet
Samisk høgskole opprettet i mai 2007 Sámi lohkanguovddás – Senter for samisk i opplæringen.
Senteret arbeider for å fremme grunnleggende ferdigheter i lesing, skriving og muntlig fremstilling på de samiske språkene, og har som mål å delta og initiere til forskning.
Senteret er lokalisert til Samisk høgskole i Kautokeino.
Fra våren 2013 har senteret opprettet en egen avdeling med ansvar for sørsamisk i Engerdal kommune.
Kunnskapsdepartementet har lagt sin finansiering av Senter for samisk i opplæringen som fast bevilgning innenfor Samisk høgskoles ordinære budsjettramme.
Fra Fornyings-, administrasjons- og kirkedepartementet bevilges midlene til senteret over en 50-post til Samisk høgskole.
Tiltak 6 Kartlegging av elevenes vurdering av samiskopplæringen
Ansvarlig: Utdanningsdirektoratet
Nordlandsforskning har på oppdrag fra Utdanningsdirektoratet foretatt en kartlegging av i hvilken grad elevene får innfridd sine rettigheter til opplæring i samisk – Rett til samiskopplæring – ideal eller realitet.
Kartleggingen har også fokus på hvordan elevene selv vurderer opplæringen.
Målet med kartleggingen er å få bedre bakgrunnskunnskap om opplæringen.
Rapporten viser at elevene i hovedsak ser samiskopplæringen som interessant og viktig.
Rapporten påpeker samtidig vansker med å innfri elevenes rett til å få den samiskopplæringen de har krav på.
Utarbeiding av strategisk plan for tilrettelegging av samisk fjernundervisning er en viktig del av oppfølgingen av rapporten.
Bedre kvalitet på fjernundervisningen vil gi større likhet i tilbudene om opplæring i de tre samiske språkene.
Tiltak 7 Veiledninger til læreplaner
Ansvarlig: Utdanningsdirektoratet i samarbeid med Sametinget
Utdanningsdirektoratet har utarbeidet veiledninger til læreplaner for gjennomgående fag i Kunnskapsløftet (LK06) og Kunnskapsløftet – Samisk (LKOG-S).
Veiledninger til samisk som førstespråk og samisk som andrespråk foreligger på alle de tre samiske språkene.
Veiledningene viser eksempler på hvordan læreplanene kan tolkes og settes ut i praksis, og er ment som støtte og inspirasjon i det lokale arbeidet med læreplanene.
I sammenheng med justering av læreplaner for gjennomgående fag vil enkelte av veiledningene blir revidert i 2013.
Tiltak 8 Informasjon om videre utdannings- og jobbmuligheter rettet mot ungdom
Ansvarlig: Sametinget
Sametinget har på sin hjemmeside lagt ut informasjon fra Statens Lånekasse om at de som tar 60 studiepoeng samisk som en del av sin lærerutdanning, får nedskrevet studielånet sitt med inntil kr 50 000, se tiltak 25. Det er i regi av SAK 7 – Samisk lærerutdanningsregion, opprettet en egen nett side www.samiskutdanning.no med link til høgskoler, Universitet og Sameting et.
Tiltak 9 Utarbeide statistikk for samiskopplæringa i den videregående skolen
Ansvarlig: Utdanningsdirektoratet
Sametinget og Utdanningsdirektoratet har drøftet hvordan man kan utarbeide og presentere en best mulig oversikt over antall elever som får opplæring i samisk i videregående opplæring, og som også tar hensyn til personvernet.
Utdanningsdirektoratet skal publisere egne tabeller med statistikk over antall elever i videregående opplæring som får opplæring i samisk.
Elevtallene kan brytes ned på for eksempel samiske språk, fylke, skole, kjønn og trinn.
På grunn av små elevtall er det i praksis vanskelig å bryte ned elevtallene på skole og i noen tilfeller også fylke for samiske språk.
Utdanningsdirektoratet leverer årlig statistikk om grunnopplæring, inkludert videregående opplæring, til Samiske tall forteller.
Utdanningsdirektoratet tar sikte på å publisere årlig statistikk over samisk i videregående opplæring på sine nettsider.
Tiltak 10 Oversette og tilpasse kartleggingsprøve i lesing til samisk
Ansvarlig: Utdanningsdirektoratet
Kartleggingsprøvene i lesing for 1., 2. og 3. trinn er oversatt og omarbeidet til samisk av Senter for samisk i opplæringen, Samisk høgskole.
Disse kartleggingsprøvene er obligatoriske for alle elever med samisk som førstespråk.
Kartleggingsprøven i lesing for Vg I er oversatt til alle tre samiske språk.
Denne prøven er obligatorisk for alle elever på Vg I.
Tiltak 11 Tilsyn med kommunenes og fylkeskommunenes gjennomføring av retten til undervisning i samisk
Ansvarlig: Utdanningsdirektoratet
Kunnskapsdepartementet har siden 2009 bedt Utdanningsdirektoratet om å føre tilsyn med hvordan kommunene og fylkeskommunene følger opp samiske elevers rettigheter etter opplæringsloven.
Tilsynet med samiske elevers rettigheter ble i 2011 gjennomført av Fylkesmennene i Nordland, Troms og Finnmark.
I embetsoppdraget for 2011 ble det stilt krav til at det skulle gjennomføres minimum ni tilsyn med samiske elevers rettigheter i regionen.
Utdanningsdirektoratet ble bedt om at tilsynet skulle videreføres i 2012.
Det var da Fylkesmannen i Oslo og Akershus som videreførte tilsynet med samiske elevers rettigheter.
Fylkesmennene hadde frist til å rapportere tilsynsresultatene til Utdanningsdirektoratet innen 28. februar 2013.
Tidligere tilsyn viser at avvikene i stor grad blir knyttet til manglende forsvarlig system for de pliktene kommunene har til å gi samiske elever opplæring i eller på samisk.
Det er også rapportert at manglede tilgang til læremidler er en utfordring for opplæring i eller på samisk.
I tillegg viser resultatet at det kan være tilfeller der elever med rett til opplæring i og på samisk ikke får korrekt timetall i alle fag, etter fag- og timefordelingen i Kunnskapsløftet.
Det ser ut til å være variasjoner i praksis mellom skoleeierne knyttet til timetall for samiskopplæringen.
Den særskilte tilsynssatsingen med dette temaet er ikke videreført som et prioritert område for 2013.
Enkelte embeter har likevel valgt å føre tilsyn med samiske elevers rettigheter også i 2013.
Tiltak 12 Justering av fag- og timefordeling
Ansvarlig: Kunnskapsdepartementet, Sametinget, Utdanningsdirektoratet
En arbeidsgruppe med representanter for Sametinget, Utdanningsdirektoratet og Kunnskapsdepartementet har levert rapport om fag- og timefordeling for elever som har opplæring i eller på samisk.
Utdanningsdirektoratet har gjennomført en todelt høring om nye modeller for fag- og timefordeling og sendt sine anbefalinger til Kunnskapsdepartementet.
Sametingsrådet behandlet saken i februar 2013.
Våren 2013 har Kunnskapsdepartementet gjennomført konsultasjon med Sametinget for å få fastsatt ny fag- og timefordeling fra skoleåret 2013/2014.
Tiltak 13 Nettverk for fjernundervisning
Ansvarlig: Utdanningsdirektoratet/fylkesmennene/høgskoler
Fylkesmannen i Finnmark arrangerer hvert år nettverkssamlinger for lærere som gir fjernundervisning innad i eget fylke.
Fylkesmannen samarbeider med høyskoler og aktuelle samarbeidspartnere innenfor fagfeltet.
Lærergruppen består av lærere fra grunnskole og videregående skoler fra Troms og Finnmark.
Tiltak 14 Samarbeid med Sverige om samiskundervisning
Ansvarlig: Kunnskapsdepartementet
Rapporten "Forslag til tiltak for å øke samarbeidet mellom Norge og Sverige for å styrke samiskopplæringen - med særlig vekt på sør- og lulesamisk” ble overlevert Utbildningsdepartementet og Kunnskapsdepartementet i januar 2012.
I rapporten kommer det frem at landene mener det er viktig å fortsette samarbeidet, og at nordsamisk bør inkluderes sammen med sør- og lulesamisk.
Det skal arbeides videre i ulike nordiske kanaler for å få Finland med i samarbeidet.
Rapporten slår fast at det bør arrangeres årlige/halvårlige møter for å holde hverandre orientert om arbeidet i de respektive land.
På møtet i Stockholm i juni 2013 deltok også representanter fra Finland.
Alle tre landene har uttrykt stor interesse for videre samarbeid.
Tiltak 15 Prosjektsamarbeid om samiskundervisning over grensene
Ansvarlig: Tana Kommune
Utsjok skole på finsk side og Sirma skole på norsk side samarbeider om opplæring i samisk og kulturkunnskap.
Skolene har en del felles undervisning.
De samme læremidlene brukes på begge sider av grensen.
Prosjektet driver også veiledning av lærere.
Utsjok og Tana kommune samarbeider også om samiskopplæringen i barnehagen.
Prosjektet arrangerer bl.a. kurs for barnehage- og skoleansatte i kommunene og utvikler læremidler i samisk språk og naturfag.
Prosjektet er finansiert av Lapplands förbund, Nordkalottrådet, INTERREG IVA, Davvin Sapmi, Utsjok kommune, Sametinget i Norge, Fornyings-, administrasjons- og kirkedepartementet, Tana kommune og Tana samiske språksenter.
Prosjektet ble evaluert i 2011 og avsluttes i oktober 2013.
Evalueringen viser at skole- og barnehagesamarbeidet er viktig både for foreldre, lærere og elever.
Samarbeidet er positivt for barn og unges bruk av samisk språk, og fører til at språkkunnskapene styrkes.
Evalueringen anbefaler at skole- og barnehagesamarbeidet styrkes.
Tiltak 16 Samiske læremidler – produksjon, distribusjon og oversettelse
Ansvarlig: Sametinget
Tilgang til samiske læringsressurser er en forutsetning for god språkutvikling og for å sikre et godt opplæringstilbud for samiske elever.
Det er et stort behov for samiske læringsressurser, og i den senere tid har også behovet for digitale læringsressurser meldt seg.
Samiske barn og unge ligger langt etter etnisk norske barn og unge når det gjelder tilgangen på digitale læringsressurser på morsmålet og andre læringsressurser på morsmålet - med de konsekvenser dette medfører.
Kunnskapsdepartementet overfører årlige avsetninger til Sametinget til utvikling av læringsressurser.
Sametinget har ansvar for samisk læringsressursutvikling, de årlige prioriteringene fremkommer i Sametingets budsjett.
Tiltak 17 Informasjonstiltak om rett og plikt til samiskopplæring
Ansvarlig: Utdanningsdirektoratet/fylkesmenn/Sametinget
Informasjon om samisk opplæring ligger i dag på ulike steder på udir.no.
I løpet av første halvår 2013 skal informasjon om samisk opplæring samles på nettsiden.
På denne måten blir det lettere for skolen og skoleeiere å finne fram relevant stoff om samisk opplæring.
Sametinget har informasjon på egen nettside om samiske barns rettigheter til opplæring i og på samisk.
Sametinget informerer også fortløpende om rettighetene og hvordan man skal gå fram for å få oppfylt rettighetene ved henvendelser fra foreldre og andre.
I Sametingets arbeid med kommuneplaner gjør Sametinget kommuner oppmerksom på den plikten kommunene har til å informere om samiske barns rettigheter i barnehage og skole.
Sametinget oppfordrer kommuner til å inkludere informasjon om rettighetene til samiske barn i sitt ordinære informasjonsarbeid om kommunalt barnehage- og skoletilbud.
Tiltak 18 Femårig voksenopplæringsprogram i samisk
Ansvarlig: Sametinget
Det femårige kvalifiserings- og rekrutteringsprogrammet i samisk språk for høyere utdanning, er inne i sitt siste år.
Sametinget har i budsjettet for 2013 satt av 800 000 kroner til programmet.
Kvalifiserings- og rekrutteringsprogrammet i samisk språk for høyere utdanning har, i samarbeid med samiske språk- og kultursentre, lyktes meget godt i å gi et fleksibelt opplæringstilbud i samisk språk.
Rapporten for 2012 viste at over hundre personer har begynt på samiskopplæring, og mange av dem har gått videre i for eksempel semesteremne i nordsamisk.
Tiltak 19 Samisk voksenopplæringsprosjekt
Ansvarlig: Fylkesmannen i Nordland
Lavangen kommune har i samarbeid med Universitetet i Nordland sett på Ulpan-metoden og vurdert dens relevans for samisk opplæring.
Metoden er vurdert ut fra resultatoppnåelse, faglige krav til samisklærere som ønsker å benytte metoden, og mulighet for tilpassing til samiske forhold.
Spesielt for lule- og sørsamisk kan denne metoden være svært nyttig for økning i antall språkbrukere.
Universitetet i Nordland har foretatt en faglig vurdering av metoden og konkludert med at den vil kunne være svært nyttig for effektiv samiskopplæring.
Lavangen kommune tar i bruk metoden i barnehagen, og Fylkesmannen i Nordland vil tilby sør- og lulesamiske lærere kurs i metoden for å sikre enda bedre resultater i samiskopplæringen.
Tiltak 20 Sørsamisk språkopplæring for voksne
Ansvarlig: Fylkesmannen i Nordland
Dette tiltaket har vært implementert i tiltak 19, da man først hadde fokus på kun samiskopplæring for voksne.
Etter hvert har man sett på resultater fra blant annet Wales og Skottland at Ulpan-metoden kan være like effektiv for yngre målgrupper.
De som nå tilbys kompetanseheving, vil derfor kunne bruke kompetansen til samiskkurs både for voksne og ungdom.
Tiltak 21 Alfabetiseringsprogram for voksne i Troms
Ansvarlig: Troms fylkeskommune
Prosjektet ble tildelt midler fra Fornyings-, administrasjons- og kirkedepartementet i 2009 og 2010.
På grunn av manglende finansiering fra andre instanser er ikke prosjektet gjennomført.
Midlene er derfor trukket tilbake.
Tiltak 22 Samisk lærerutdanning
Ansvarlig: Kunnskapsdepartementet
Samisk høgskole tilbyr samisk grunnskolelærerutdanning for trinn 1.–7. og trinn 5.–10. ut fra egen nasjonal rammeplan.
Rammeplanen er fastsatt av Kunnskapsdepartementet og gir de overordnede nasjonale bestemmelser om lengde og hovedkomponenter i utdanningene.
Det er for tiden kun Samisk høgskole som tilbyr slik utdanning.
En egen rammeplan for samisk barnehagelærerutdanning er også utviklet.
Denne er til behandling og vil fastsettes så raskt som mulig.
Universitetet i Nordland tilbyr studier i lulesamisk opp til bachelorgrad.
Studiene i lulesamisk henvender seg bl.a. til lærerstudenter.
Høgskolen i Nord Trøndelag tilbyr studier i sørsamisk 1, 2 og 3. Studiene henvender seg bl.a. til lærere som ønsker undervisningskompetanse i sørsamisk.
Kunnskapsdepartementet etablerte i juni 2010 en særskilt lærerutdanningsregion for samisk lærerutdanning.
Regionen består av Samisk høgskole, Høgskolen i Finnmark, Universitetet i Tromsø, Universitetet i Nordland og Høgskolen i Nord-Trøndelag.
Regionen arbeider med ulike spørsmål rundt samisk lærerutdanning.
Tiltak 23 Rekrutteringstiltak til samisk lærerutdanning og lærerutdanning med samisk i fagkretsen
Ansvarlig: Kunnskapsdepartementet
Kunnskapsdepartementet har siden 2011 utarbeidet årlige tiltaksplaner for rekruttering til samisk lærerutdanning.
Tiltaksplanene er hjemlet i nasjonal rekrutteringsstrategi for Samisk høyere utdanning.
Strategien er aktiv i perioden 2011–2014.
Samisk lærerutdanningsregion, med Høgskolen i Nord-Trøndelag i spissen, leder implementering av rekrutteringsstrategien.
Det rapporteres om positiv utvikling.
Kunnskapsdepartementet følger arbeidet tett.
Tiltak 24 Kartlegging av behov for samiskpråklige lærere
Ansvarlig: Kunnskapsdepartementet
I oppdragsbrevet i 2009 ble Utdanningsdirektoratet bedt om å gjennomføre en kartlegging av rekrutteringsgrunnlaget og behovet for samiskspråklige lærere, bl.a. fordelt på de tre samiske språkene.
Utdanningsdirektoratet har rapportert at en slik kartlegging vil bli uforsvarlig tidkrevende og kostbar.
I rapporten Kunnskapsløftet 2006.
Samisk —Mot en likeverdig skole?
er det gjort et stort arbeid med å kartlegge lærerkompetanse.
I sin årsrapport for 2012 sier direktoratet at indikasjonene på mangel på lærere med samisk kompetanse er så mange at direktoratet mener det ikke er behov for ytterligere kartlegging.
Kunnskapsdepartementet slutter seg til direktoratets vurdering.
Tiltak 25 Ettergivelse av deler av studielån
Ansvarlig: Kunnskapsdepartementet
Fra og med 2010 ble det innført en ordning for ettergivelse av studielånet med inntil 50 000 kroner for studenter som fullfører 60 studiepoeng eller mer i samisk språk, som del av følgende utdanninger:
 Samisk allmennlærerutdanning (Samisk høgskole)
 Samisk førskolelærerutdanning (Samisk høgskole)
 60 studiepoeng samisk språk (alle samiske språk) som del av allmennlærerutdanning
Ordningen omfatter også låntakere som tar følgende utdanninger:
 60 studiepoeng samisk språk (alle samiske språk) dersom låntaker tidligere har fullført praktisk-pedagogisk utdanning (PPU).
 Praktisk-pedagogisk utdanning (PPU) dersom låntakeren tidligere har avlagt 60 studiepoeng i samisk språk (alle samiske språk).
 60 studiepoeng samisk språk (alle samiske språk) dersom låntaker tidligere har fullført førskolelærerutdanning.
 Fullført førskolelærerutdanning dersom låntakeren tidligere har avlagt 60 studiepoeng samisk språk (alle samiske språk).
Forskrift om tilbakebetaling finnes på Lånekassens nettsider www.lanekassen.no.
Tiltak 26 Sørsamiske barnehagetiltak
Ansvarlig: Fylkesmannen i Nordland
Tiltaket har som mål å styrke barnehageansattes språklige og kulturelle kompetanse i samisk i lule- og sørsamiske områder.
Tiltaket har pågått siden 2009 med tre årlige samlinger både i lulesamisk og sørsamisk område.
Både Sametinget, Fylkesmannen i Nordland, Universitetet i Nordland og Høgskolen i Nord-Trøndelag og samiske fagpersoner har bidratt i prosjektet.
Det har vært stor oppslutning om prosjektet både fra sørsamisk og fra lulesamisk område.
Tiltak 27 Lulesamiske barnehagetiltak
Ansvarlig: Fylkesmannen i Nordland
Se rapportering på tiltak 26 over.
Tiltak 28 Samiske språktiltak i barnehagen
Ansvarlig: Fylkesmannen i Nordland Det finnes kun én lulesamisk barnehage i Nordland, og én barnehage som har en lulesamisk avdeling.
I tillegg har fylket stor mangel på barnehageansatte som behersker lulesamisk.
Árran og Jentoftsletta barnehager har samarbeidet om utvikling av lulesamiske læremidler og oversetting av sanger til lulesamisk.
Barnehagene og enkeltansatte har vært på besøk og ofte hatt kontakt med hverandre.
De har samarbeidet om å oversette, produsere og bruke materiale som har vært til stor nytte for personale som ikke behersker lulesamisk.
De ansatte har også deltatt og samarbeidet om dette på samlinger som har vært i regi av tiltak 26 og 27 beskrevet ovenfor.
Tiltak 29 Sørsamisk språkleir
Ansvarlig: Fylkesmannen i Nordland
Fylkesmannen i Nordland har fra 2008 til 2011 avholdt to årlige sørsamiske språkleire i samarbeid med Sameskolestyrelsen i Sverige, til sammen åtte språkleire.
Det har vært stor deltakelse på disse leirene, og erfaringen har vist at språkleirene er et viktig bidrag for at elevene får utviklet samisk som bruks- og samhandlingsspråk.
Finansieringen har vært gjennom Fornyings-, administrasjons- og kirkedepartementet og Interreg.
Interregfinansieringen ble avsluttet i 2011.
Fornyings-, administrasjons- og kirkedepartementet har uttrykt at de ønsker at språkleirene skal fortsette.
Fylkesmannen i Nordland har kontakt med svenske utdanningsmyndigheter om videreføring av språkleirene.
Tiltak 30 Lulesamisk språkleir
Ansvarlig: Fylkesmannen i Nordland
Lulesamisk språkleir ble avholdt i 2012 i Jokkmokk.
Språkleiren var et samarbeid mellom Drag skole og sameskolene i Gällivarre og Jokkmokk.
Fra norsk side deltok cirka ti elever.
Det skal avholdes lulesamisk språkleir på norsk side i 2013.
Tiltaket skal utvides til å gjelde flere lulesamiske elever på norsk side.
Tiltaket er viktig for å styrke det grenseoverskridende lulesamiske samarbeidet.
Det vurderes også andre samarbeidsformer mellom lulesamer på norsk og svensk side.
Tiltak 31 Karriereveildning til samiske elever og kandidater
Ansvarlig: Fylkesmannen i Nordland Universitetet i Nordland har satset betydelig på å rekruttere studenter til bachelorutdanningen i lulesamisk.
Det ble avholdt motivasjonstiltak for potensielle studenter i februar og juni 2012.
I tillegg ble det gjennomført en aviskampanje med samme formål.
Det er også satt i gang tiltak for å rekruttere svenske studenter til studiet.
I alt 21 elever har startet på bachelorutdanningen, flere av disse er fra svensk side.
Tiltaket har styrket statusen til lulesamisk språk og gitt mye positiv omtale av lulesamisk i mediene.
Det jobbes nå videre med å rekruttere enda flere lulesamer til høyere utdanning.
Universitetet i Nordland har også tilsatt en lulesamisk kandidat for å jobbe konkret med rekruttering av studenter til lulesamiske språkstudier.
Tiltak 32 Kurs i fjernundervisningspedagogikk
Ansvarlig: Fylkesmannen i Nordland
Mange sørsamiske lærere har ikke formell lærerutdanning, og få lærere har formalkompetanse i fjernundervisningsdidaktikk.
Fylkesmannen i Nordland har derfor sett behov for å tilby kurs i fjernundervisningsdidaktikk for samisklærere i grunnskolen og videregående opplæring.
Kursingen er gjennomført i regi av Norsk nettskole.
Det har vært avholdt to samlinger og et seminar med deltakelse av cirka 20 sørsamiske lærere.
Tilbakemeldingen fra lærerne er at tiltaket har styrket lærernes evne til å drive kvalitativt god opplæring via fjernundervisning.
Tiltak 33 Utviklingsprosjekt i Nord-Trøndelag fylkeskommune
Ansvarlig: Nord-Trøndelag fylkeskommune
Nord-Trøndelag fylkeskommune har utarbeidet en regional handlingsplan for sørsamisk språk og kultur 2013 – 2017.
Planens hovedmål er bl.a. å ivareta og styrke Nord-Trøndelag fylkeskommunes regionale ansvar ved å utvikle modeller for samordning av opplæring i samisk språk i det 13-årige skoleløpet og høyere utdanning.
Planen inneholder en tiltaksdel 1 for tiltak i egen virksomhet og en tiltaksdel 2 for regionale samordningstiltak for samisk språkopplæring i hele utdanningsløpet.
Tiltak 34 Rådgivning på videregående skoler i sørsamiske områder
Ansvarlig: Sametinget og aktuelle fylkeskommuner
Nord-Trøndelag fylkeskommune har i sin regionale handlingsplan for sørsamisk språk og kultur 2013 – 2017 uttrykt at de, i rollen som regional aktør, vil være initiativtaker og samarbeidspart opp mot andre ansvarsaktører.
Et av tiltakene i handlingsplanen er regional rådgivningstjeneste for sørsamisk opplæring.
Rådgivningstjenesten er blant annet ment å skulle omfatte overgangsfaser og brudd i språkopplæringsprosessen, utvikling og strukturering av samarbeidet med sørsamiske språksentra, og rekruttering til høyere utdanning.
Det er igangsatt et samarbeid mellom Nord- og Sør-Trøndelag fylkeskommuner og Sametinget for å få etablert en regional rådgivningstjeneste for sørsamisk opplæring.
Tiltak 35 Revitalisering av samisk språk i markasamiske områder i Sør-Troms og Nordre Nordland
Ansvarlig: Fornyings-, administrasjons- og kirkedepartementet og Fylkesmannen i Nordland
Várdobáiki – samisk senter har fått ansvar for å sette i gang et pilotprosjekt for vitalisering av samisk språk i markasamiske områder.
Várdobáiki arbeider med å få etablert et samarbeid med språkressurser på svensk side.
De ønsker å knytte kontakter med samisktalende som kan brukes som ressurser på språkbad, leirskoler, tiltak i samisk barnehage og andre arrangementer med fokus på språk.
Det har allerede vært foretatt rekognosering på svensk side, og det er avholdt samlinger for å bygge nettverk over grensen.
Tiltak 36 Revitalisering av østsamisk språk og kultur
Ansvarlig: Fornyings-, administrasjons- og kirkedepartementet Skoltesamisk kultur over grenser er et samarbeidsprosjekt mellom tre land, Finland, Norge og Russland.
Prosjektperioden startet 1. april 2010, og prosjektrapport ble fremlagt 20. desember 2012.
Prosjektets hovedpartner var Sameområdets utdanningssenter i Inari, Finland.
I Norge var samarbeidspartneren Østsamisk museum i Neiden, som også var ansvarlig for den russiske delen av prosjektet.
Hele prosjektet er finansiert av INTERREG IV A Nord-Sápmi programmet, en del av det Europeiske Regionalutviklingsfondet.
I tillegg har Barentssekretariatet og Fornyings-, administrasjon- og kirkedepartement gitt finansiering til Østsamisk museums prosjektkontor.
Prosjektets hovedmål var å bidra til styrking og utvikling av østsamisk/skoltesamisk kultur, språk og identitet i et grenseoverskridende perspektiv i Finland, Norge og Russland.
Et viktig mål med prosjektet var å styrke samarbeidet mellom aktører på ulike nivåer i disse landene samt å skape et grenseoverskridende nettverk og forutsetninger for overføring av kulturtradisjoner mellom generasjonene.
Det var over 350 deltakere fra Norge og Russland i prosjektets aktiviteter rettet direkte mot det østsamiske/skoltesamiske samfunnet.
Informasjon om østsamer/skoltesamer, kulturarven og det pågående prosjektet ble formidlet regionalt, nasjonalt og internasjonalt i åpne arrangementer.
Styrking og revitalisering av det østsamiske/skoltesamiske språket stod sentralt i prosjektet.
Målet var å starte språkopplæring på nybegynnernivå samt å øke kunnskapen og interessen for språket i Norge og Russland.
Det var sju deltakere på det første østsamiske/skoltesamiske språkkurset som noensinne er arrangert i Norge.
Østsamisk/skoltesamisk undervisningsmateriell er nå tilgjengelig på norsk og russisk samt digitalt.
Det digitale materiellet og lydmateriell er universelt utformet slik at det kan brukes i undervisning i alle tre land.
Østsamisk museum planlegger videreføring av språkarbeidet med språkkurs i Norge og Russland i 2013 i samarbeid med Samisk kunnskapssenter i Lovozero.
Tiltak 37 Revitalisering av pitesamisk språk og kultur
Ansvarlig: Fornyings-, administrasjons- og kirkedepartementet
Árran – lulesamisk senter gjennomførte våren 2010 et forprosjekt om stedsnavn i pitesamisk område.
Hovedprosjektet startet opp i januar 2011.
Prosjektet har som mål å:
Bruke stedsnavn som innfallsvinkel for å:
 Bidra til synliggjøring av, og til å spre kunnskap om, samisk kultur, språk og historie.
 Stimulere til økt interesse for samisk kultur, språk og historie.
 Legge til rette for å styrke samisk tilhørighet og identitet.
Nå følgende målgrupper gjennom ulike formidlingstiltak:
 Samiske miljøer i og utenfor det pitesamiske området.
 Innbyggere i de aktuelle kommunene som mangler kunnskaper om det samiske i sitt nærmiljø.
 Forskere, museumsansatte og lokalhistorikere med interesse for språk- og kulturhistorien i det pitesamiske området.
Første hoveddel av stedsnavnprosjektet, dokumentasjonen av stedsnavn, er avsluttet og rapport foreligger.
Andre delen av hovedprosjektet, formidlingen av stedsnavn, skal ferdigstilles i løpet av 2013.
Første del av prosjektet er finansiert av Fornyings-, administrasjons- og kirkedepartementet og Sametinget.
Nordland fylkeskommune og Sametinget har gitt tilskudd til formidlingsdelen av prosjektet.
Bruke – øke det offentliges tilbud på samisk til brukere på alle samfunnsarenaer
Tiltak 38 Gjennomgang av samelovens språkregler
Ansvarlig: Fornyings-, administrasjons- og kirkedepartementet
Fornyings-, administrasjons- og kirkedepartementet har foretatt en gjennomgang av samelovens språkregler, i lys av nasjonale og internasjonale forpliktelser for samiske språk.
Fornyings-, administrasjons- og kirkedepartementet har oversendt en rapport fra gjennomgangen til Sametinget, som utgangspunkt for drøftinger og konsultasjoner om problemstillinger knyttet til språkreglene.
Tiltak 39 Tolkeutdanning og autorisasjon av tolker
Ansvarlig: Fornyings-, administrasjons- og kirkedepartementet og Kunnskapsdepartementet
Samisk høgskole har, i samarbeid med Universitetet i Nordland, Høgskolen i Nord-Trøndelag og Høgskolen i Oslo, gjennomgått dagens tolkeutdanningstilbud og kommet med forslag om hvordan tolkeutdanningen til samiske språk kan styrkes.
Høgskolen i Oslo har tilbud om tolkeutdanning.
Skolen tilbyr nettbasert tolkeutdanning på flere språk – ”tolking i offentlig sektor”.
Samisk språk prioriteres årlig, men igangsetting av studiene er avhengig av antall studenter.
I Meld. St. 6 (2012-1013) En helhetlig integreringspolitikk.
Mangfold og fellesskap har regjeringen varslet en gjennomgang av hvordan tolketjenesten bør organiseres.
Barne-, likestillings- og inkluderingsdepartementet har nedsatt et offentlig utvalg som skal gå gjennom dagens tjenester og foreslå løsninger for å heve kvaliteten på tolketjenesten, herunder tolketjeneste på de samiske språkene.
Kompetanse på samiske språk er representert i utvalget.
Tiltak 40 Evaluering av videreutdanning
Ansvarlig: Barne-, likestillings- og inkluderingsdepartementet
Videreutdanningen ”Barnevern i et minoritetsperspektiv” er evaluert og ble fra høsten 2012 igjen tilbudt ved høgskolene i Finnmark, Lillehammer, Oslo og Telemark.
Tiltak 41 Forskriftsfesting av tilsynsordningen
Ansvarlig: Barne-, likestillings- og inkluderingsdepartementet
Barnevernet skal ta hensyn til samiske barns språklige og kulturelle tilhørighet ved omsorgsovertakelse og plassering.
Det er vedtatt endringer i forskrift om tilsyn med barn i barneverninstitusjoner for omsorg og behandling og forskrift om fosterhjem.
Formålet med endringene er å tydeliggjøre at det skal føres tilsyn med at samiske barns rett til å ivareta språk og kultur følges opp i fosterhjem og barneverninstitusjoner.
Endringene trådte i kraft 1. mai 2012.
Tiltak 42 Tolketjenester i helseforetakene
Ansvarlig: Helse- og omsorgsdepartementet I oppdragsdokumentet til de regionale helseforetakene er det stilt krav om at det skal etableres tolketjenester til pasienter som har behov for dette.
Videre er det stilt krav om at det skal iverksettes tiltak for å styrke ansattes språk og kulturkompetanse knyttet til samisk befolkning.
Helse Nord RHF fikk i 2010 i oppdrag å finansiere og gjennomføre et 2-årig tolkeprosjekt for å bedre tolketjenesten til den samiske befolkningen.
Det er rapportert på prosjektet i årlig melding til Helse- og omsorgsdepartementet.
Avslutningskonferansen for prosjektet ble holdt i Sametinget 23. april 2013.
Ferdig rapport ble presentert på konferansen.
Følgende visjon ble presentert:
Planen og håpet fremover er å få satt i verk videobasert samisk tolketjeneste i fire trinn: 1. Tilgjengelig samisk tolk i Helse Finnmark på dagtid.
2. Døgnkontinuerlig tilbud i foretaket.
3. Innføre samisk tolking som en betalt tjeneste på landsbasis, også med sørsamisk og lulesamisk.
Først med aktiv vakt kl. 07-22 og tilkallingsvakt resten av døgnet.
4. Døgnkontinuerlig tjeneste for hele landet, på alle tre samiske språk.
Tiltak 43 Tilsyn
Ansvarlig: Helse- og omsorgsdepartementet Helse- og omsorgsdepartementet vil i samarbeid med Statens helsetilsyn vurdere hvordan tilsynet ivaretar den samiske befolkningens rett til helsehjelp, samt hvordan retten til nødvendig helsehjelp etterleves.
Departementet har tatt opp to problemstillinger: Tilsyn med tjenestetilbud til demente og tilsyn med medikamenthåndtering for eldre.
Tilsynet vil være en del av oppfølgingen av eldrepakken.
Saken er drøftet med Sametinget.
Statens helsetilsyn arbeider med en veileder til bruk for fylkesmennene i arbeidet med å foreta tilsyn.
Denne skal kunne benyttes overfor primærhelsetjenesten og spesialisthelsetjenesten.
Veilderen vil bli ferdigstilt før sommeren 2013.
Tiltak 44 Likeverdige tjenester i lule- og sørsamiske områder
Ansvarlig: Helse- og omsorgsdepartementet
Helse- og omsorgsdepartementet vil i samarbeid med Sametinget utrede nærmere hvordan likeverdighet i helsetjenesten kan bli ivaretatt i de lulesamiske og sørsamiske områdene.
Saken er drøftet med Sametinget.
Departementet og Sametinget vil følge opp saken videre.
Tiltak 45 Frasehåndbok til bruk i helse- og omsorgstjenesten
Ansvarlig: Helse- og omsorgsdepartementet/Helsedirektoratet
På bakgrunn av prosjektmidler fra Sametinget er det utviklet en frasehåndbok til bruk ved sykehjemmet i Porsanger.
Håndboken er ment å lette kommunikasjonen mellom pleiere og samiske pasienter/pårørende ved institusjoner og i kommunehelsetjenesten.
Håndboken er lagt ut på helsedir.no.
Det er trykket opp nytt opplag av håndboken.
Andre kommuner har kopiert ideen og laget tilsvarende håndbok, bl.a. på lulesamisk.
Tiltak 46 Informasjon på samisk i NAV
Ansvarlig: Arbeids- og velferdsdirektoratet
Arbeids- og velferdsdirektoratet oversetter informasjon til nordsamisk.
Direktoratet har opprettet et eget samiskspråklig menypunkt på forsiden av nav.no.
Fra den samiske hovedsiden lenkes all samiskspråklig informasjon.
Direktoratet opplyser at de har startet arbeidet med å fornye porteføljen av informasjonsplakater til bruk på NAV-kontorene.
Samiskspråklig matriell med utgangspunkt i samisk kultur vil inngå i den nye porteføljen.
NAV har oversatt en rekke brosjyrer, skjemaer mv. til nordsamisk.
NAV har videre etablert en veiledningstjeneste på nordsamisk på kontaktsentertelefonen.
Tiltak 47 Brukerundersøkelser
Ansvarlig: Arbeids- og velferdsdirektoratet
Våren 2012 ble det gjennomført en brukerundersøkelse på samisk språk i Finnmark.
Undersøkelsen var en del av den lokale brukerundersøkelsen som ble gjennomført ved alle NAVkontor i fylket.
Undersøkelsen, som var utarbeidet av Arbeids- og velferdsdirektoratet, inneholdt en samisk del.
Brukerne ble bedt om å ta stilling til en del påstander som omhandlet det samiskspråklige tilbudet i arbeids- og velferdsforvaltningen.
Spørsmålene ble stilt i kommunene lokalisert i det samiske forvaltningsområdet.
26 prosent av de 315 respondentene oppga at de ønsker å bruke samisk i sitt møte med arbeids- og velferdsforvaltningen.
34 prosent oppga at de kan henvende seg og få svar på samisk når de ringer til NAV.
55 prosent oppga at de kan avtale et møte med en veileder/ saksbehandler som snakker samisk.
48 prosent oppga at de kan henvende seg og få svar på samisk når de møter opp i ekspedisjonen på NAV-kontoret.
Tiltak 48 Tilskudd til bibeloversettelse
Ansvarlig: Fornyings-, administrasjons- og kirkedepartementet/Det norske bibelselskap
Det er gjennom lang tid gitt tilskudd til Det norske Bibelselskap til oversettelse og revisjon av bibelske tekster på nord-, sør- og lulesamisk.
Arbeidet er konsentrert rundt ny nordsamisk oversettelse av Det gamle testamentet.
Prosjektet utføres i samarbeid med Bibelselskapene i Finland og Sverige.
Målet er at oversettelsene skal kunne brukes over landegrensene.
Det pågår i tillegg et mindre sørsamisk prosjekt med oversettelse av utvalgte bibeltekster.
Departementet har fra 2012 overført forvaltningen av tilskuddet til Kirkerådet.
Tiltak 49 Forsøk med samisk menighet i sørsamisk språkområde (2009–2012)
Ansvarlig: Fornyings-, administrasjons- og kirkedepartementet/ Nidaros bispedømme
Forsøket med samisk menighet i sørsamisk språkområde har som formål å fremme sørsamisk kirkeliv og revitalisere sørsamisk språk i kirken.
Menigheten hadde ved utgangen av 2011 registrert 322 medlemmer.
Forsøket ble evaluert våren 2012 av Nidaros bispedømmeråd i samarbeid med Saemien åålmegenrarie/Samisk menighetsråd i sørsamisk område.
I evalueringen er det foreslått at ordningen gjøres permanent.
Forsøket er foreløpig forlenget til 1. januar 2014.
Tiltak 50 Oversettelse/tilpasning av tekster til gudstjenesten
Ansvarlig: Fornyings-, administrasjons- og kirkedepartementet
Arbeidet med samiske oversettelser og tilpasning av tekster til gudstjenesten er lagt til Kirkerådet/Samisk kirkeråd.
Nordsamisk liturgibok ble utgitt i mai 2011.
Liturgier på lulesamisk er gjort tilgjengelig på nett.
Det foreligger forsøksliturgier på sørsamisk (høymesseliturgi, dåp, vigsel og gravferd).
Målsettingen er at disse godkjennes i 2014 med utgivelse i 2014/2015.
Liturgiarbeidet tilpasses liturgiene vedtatt i gudstjenestereformen i Den norske kirke.
Salmer på nord-, sør- og lulesamisk vil være en del av ny, norsk salmebok for Den norske kirke når denne utgis.
Tiltak 51 Skatteetaten – utvidet tilbud på samisk
Ansvarlig: Skatteetaten
De mest benyttede skjemaer og blanketter er oversatt til nordsamisk og leveres til de skattyterne som ber om det.
Skjema og informasjon på samisk blir også gjort tilgjengelig på skatteetatens nettsider.
I juni 2010 ble det innført ny søkefunksjonalitet på skatteetatens nettsider som gjør det enklere å finne fram til samiskspråklige dokumenter.
Skatteetaten vil arbeide videre med å tilrettelegge skjema og informasjon på samisk, og gjøre dette lett tilgjengelig på etatens nettside.
Etaten startet i 2010 et arbeid med å vurdere om mer av innholdet på nettsidene skal gjøres tilgjengelig på flere språk.
Ytterligere oversettelser til samisk vil bli vurdert i denne sammenheng.
Skattytere kan velge samisk ved henvendelse til Skatteopplysningen, og vil da bli vist til en samiskspråklig saksbehandler.
Etaten har etablert rutiner for oversettelse av dokumenter til samisk og ajourhold av disse.
Både skjema som generelt er mye benyttet (som for eksempel navnevalg, flytting, skattekort), og skjema som anses relevante for den samiske befolkningen (for eksempel skjema knyttet til primærnæringene, reindrift mv.), er oversatt.
Skjemaene ajourføres årlig.
Skjema på samisk kan ikke sendes inn elektronisk.
Årsaken til dette er den manglende støtten for samisk tegnsett i Oppgaveregisteret.
De som mottar selvangivelsen på papir på samisk, vil også motta dokumenter i PDF-format på samisk i Altinn.
Det er et mål at det på sikt blir mulig å levere selvangivelsen elektronisk også på samisk.
Tiltak 52 Rekruttering av samiskspråklig fengselspersonale
Ansvarlig: Justis- og beredskapsdepartementet
Vadsø fengsel har én samisktalende ansatt.
Vedkommende er i gang med et desentralisert samisk språkkurs (skriftspråk) gjennom Universitetet i Tromsø.
Tromsø fengsel har to samisktalende ansatte.
Ved opptak til etatsutdanning ved Kriminalomsorgens utdanningssenter høsten 2012 var det 19 samisktalende søkere.
Fem av disse ble innkalt til intervju, og tre ble tatt opp som aspiranter.
Tiltak 53 Kriminalomsorgssenter med kompetanse på samisk språk og kultur
Ansvarlig: Justis- og beredskapsdepartementet Som ledd i oppfølgingen av tiltakene som er skissert i St. meld. nr. 37 (2007–2008) Straff som virker – mindre kriminalitet – tryggere samfunn, nedsatte Justis- og beredskapsdepartementet en arbeidsgruppe som skulle kartlegge behovet for ressurser og spesielle tiltak utover tilrettelegging for bruk av samisk språk.
Arbeidsgruppen skulle også vurdere om det innenfor kriminalomsorgens organisasjonsstruktur burde etableres et eget kompetansesenter med særlig kompetanse på samisk språk og kultur.
Arbeidsgruppen leverte sin rapport den 31. desember 2011, og det ble avholdt en hørings- og samarbeidskonferanse i mai 2012.
Kriminalomsorgen har, i likhet med andre statlige myndigheter, konsultasjonsplikt overfor Sametinget i saker som vil kunne påvirke samiske interesser direkte.
Konsultasjonsplikten vil bli beskrevet i en rammeavtale mellom departementet og Sametinget.
En slik rammeavtale, som skal forankres i departementet, er under utarbeidelse.
Det foreligger også utkast til en handlingsplan om soningsforhold for samiske innsatte, der en rekke tiltak på området er beskrevet.
Oppfølgingen av tiltakene i planen er i gang.
Tiltak 54 Samisk språk i konfliktrådene
Ansvarlig: Sekretariatet for konfliktrådene
Arbeidet med oppfølging av tiltakene er av forskjellige årsaker foreløpig ikke fullført.
Sekretariatet for konfliktrådene kommer til å gjenoppta arbeidet med det første.
Tiltak 55 Økt samisk språk og kulturforståelse i politiet
Ansvarlig: Justis- og beredskapsdepartementet
Det er nylig vedtatt retningslinjer for ansettelser i politiet i samiske områder.
De viktigste presiseringene i de nye retningslinjene er at det skal foretas en behovsvurdering før det utlyses stillinger, og at samisk språkkompetanse kan vektlegges i utlysningsteksten når arbeidsoppgavene tilsier det.
Dersom det fremkommer av utlysningsteksten at det kreves kunnskap om samisk språk og kultur, skal dette vektlegges ved tilsettinger, noe som betyr at søkere uten denne kompetansen ikke er aktuelle kandidater til stillingen.
Politidirektoratet etablerte i 2011 en referansegruppe for tilsatte i politiet med samisk språk og kulturbakgrunn.
Gruppen har jevnlige møter for å diskutere utfordringer knyttet til samisk språk i politiet, og for å gi innspill til Politidirektoratets oppfølging av blant annet regjeringens handlingsplan for samiske språk.
Referansegruppen behandler også temaer hvor det er behov for utvikling av nye tiltak, som f.eks. kurs for tjenestemenn ved operasjonssentralene, språkopplæring, deltakelse på internasjonale møter o.l.
Tiltak 56 Styrking av samisk språk i politiet
Ansvarlig: Justis- og beredskapsdepartementet
Se tiltak 55 over.
Tiltak 57 Innarbeide de samiske språkene i elektronisk programvare
Ansvarlig: Justis- og beredskapsdepartementet
Politidirektoratet har startet arbeidet med å inkludere samisk språk i politiets elektroniske saksbehandlingsverktøy.
I første omgang lages det ledetekst på samisk i politiets faste skjemaer, mens det på lengre sikt tas sikte på å innarbeide samisk språk som "valgt språk" i de nye IKT-systemene som er under utvikling i politiet.
Tiltak 58 Rekruttering av personer med samisk bakgrunn til Politihøgskolen
Ansvarlig: Justis- og beredskapsdepartementet
Politihøgskolen har gjennom sin kommunikasjons- og rekrutteringsstrategi fokus på rekruttering av personer med minoritetsbakgrunn, herunder personer med samisk bakgrunn.
Tiltak 59 Økt utgivelse av regjeringens dokumenter på samisk
Ansvarlig: Fornyings-, administrasjons- og kirkedepartementet
Som et ledd i å oppfylle regjeringens mål om å øke mengden nyheter på samiske språk på regjeringen.no ble det opprettet en formidlingstjeneste av oversettelser til samisk ved Departementenes servicesenter i 2010.
Som en følge av dette er antall nyhetssaker på de samiske språkene mer enn fordoblet fra 2011 til 2012.
I 2012 var det totalt 399 oversettelser til de samiske språkene, av disse var cirka 290 til nordsamisk og de øvrige jevnt fordelt mellom sør- og lulesamisk.
Tiltak 60 Forvaltningstermer
Ansvarlig: Fornyings-, administrasjons- og kirkedepartementet
Giellatekno ved Universitetet i Tromsø har fått støtte fra Fornyings-, administrasjons- og kirkedepartementet til å utvikle ordlister med forvaltningstermer på nordsamisk, lulesamisk og sørsamisk.
Når det gjelder lulesamisk og sørsamisk, er det mindre tilgang på termer og tekster enn på nordsamisk.
Disse ordbøkene blir derfor mindre omfattende.
Arbeidet med ordlistene må gå over tid etter hvert som oversettingen av tekster på de samiske språkene øker.
Tana kommune er ansvarlig for prosjektet ”Samisk lovspråk”.
Formålet er å utvikle juridisk terminologi på nordsamisk.
Prosjektet prioriterer termer som Indre Finnmark tingrett trenger i sitt daglige arbeid.
Prosjektet har utarbeidet en egen liste med juridiske fraser, og arbeider systematisk med straffeprosessloven.
I overkant av 700 termer er godkjent av Sametingets språksty
Prosjektet er finansiert av Fornyings-, administrasjons- og kirkedepartementet, Sametinget og Tana kommune.
Prosjektet ble avsluttet med et seminar i 2013.
Tiltak 62 Godkjenningsordning for samiske lovoversettelser
Ansvarlig: Fornyings-, administrasjons- og kirkedepartementet
Hvert enkelt departement har ansvar for å oversette aktuelle lover og forskrifter til de samiske språkene på sine ansvarsområder.
Sameloven § 3-2 har også regler om når kunngjøringer og skjema skal foreligge på både samisk og norsk.
Ansvaret for å oppdatere oversettelser ved nye endringer ligger hos det enkelte organet.
Fornyings-, administrasjons- og kirkedepartementet har vurdert om det bør innføres en godkjenningsordning for samiske lovoversettelser.
En forutsetning er at det foreligger godkjente lovtermer.
Sámi Giellagáldu, tidligere Samisk språknemnd, har ansvar for godkjenning av terminologi.
Dersom en instans skal få som oppgave å godkjenne lovoversettelser, må instansen ha kompetanse i samisk lovspråk og juridisk kompetanse.
Fornyings-, administrasjons- og kirkedepartementet har kontaktet Domstolsadministrasjonen, Indre Finnmark tingrett og Juridisk fakultet ved Universitetet i Tromsø om en eventuell godkjenningsordning.
Departementet har ikke lyktes i å finne noen som kan påta seg denne oppgaven.
Fornyings-, administrasjons- og kirkedepartementet og Sametinget vil vurdere alternative løsninger for å kvalitetssikre oversettelser av offentlige dokumenter, lover og regelverk.
Tiltak 63 Krav til bruk av felles tegnsett for offentlige virksomheter
Ansvarlig: Fornyings-, administrasjons- og kirkedepartementet
Fornyings-,administrasjons- og kirkedepartementet har siden 1. juli 2011, gjennom forskrift om obligatoriske IT-standarder i offentlig forvaltning, stilt krav til alle offentlige virksomheter om full støtte for tegnsettstandarden UTF-8 i interne systemer ved større omlegginger eller nyetablering.
Tegnsettstandarden UTF-8 dekker behovene for samiske skrifttegn.
Utskiftning av IT-systemer tar tid.
Derfor er det også innført et krav om at offentlige virksomheter ved utveksling av informasjon skal implementere begrenset støtte for ISO 8859-1 supplert med seks nordsamiske tegn i store og små representasjoner.
For staten har dette vært et krav siden 1. januar 2012, mens det for kommunal sektor har vært et krav siden 1. januar 2013.
For å bidra til raskere og mer koordinert implementering av UTF-8 har Difi opprettet et prosjekt for å bistå offentlige virksomheter.
I 2012 ble det gjennomført et forprosjekt med kartlegging, identifikasjon av potensielle tiltak og evaluering av ulike prosjekttilnærminger.
Det er gjennomført ulike pilotprosjekter, og det er utarbeidet et første utkast til veileder basert på pilotarbeidet.
Hovedprosjektet ble påbegynt mot slutten av 2012 og skal fullføres i løpet av året.
Tiltak 64 Samiske rettskrivingsverktøy – permanent drifts- og utviklingsorganisasjon for Divvun
Ansvarlig: Fornyings-, administrasjons- og kirkedepartementet Kunnskapsdepartementet, Fornyings-, administrasjons- og kirkedepartementet og Sametinget har siden 2004 finansiert Divvun-prosjektet.
Divvun har utviklet språkverktøy i form av elektronisk stavekontroll, korrekturprogram og pedagogisk programvare.
Divvun er fra 2011 tilknyttet Senter for samisk språkteknologi – Giellatekno – ved Universitetet i Tromsø.
Drift og utviklingsorganisasjonen Divvun er fra 2011 oppført som en egen post på statsbudsjettet over Fornyings-, administrasjons- og kirkedepartementets budsjett.
Tiltak 65 Kartlegging og utvikling av samiske ordbøker
Ansvarlig: Fornyings-, administrasjons- og kirkedepartementet/Sametinget
Samisk språknemnd har hatt ansvaret for språknormering innen samisk språk.
Normeringer skjer vanligvis når nye ord kommer til språket, og avgjør hvordan ordet skal skrives og bøyes.
Normeringer skjer i dag gjennom de ulike samiske språkseksjonene som er sør-, lule-, nord-, enare- og skoltesamiske seksjoner.
Fra 1. januar 2013 har prosjektet Sámi Giellagáldu overtatt dette ansvaret.
Giella.org har publisert ordlister på nordsamisk, lulesamisk og sørsamisk som er godkjent i Samisk språkråd, Sametingets språkstyre eller Samisk språknemnd.
Giellatekno.uit.no publiserer termlister på nordsamisk, lulesamisk og sørsamisk.
Giellatekno har også web-ordbøker på disse språkene, i tillegg til andre samiske språk og kvensk.
Se – synliggjøring av samiske språk i det offentlige rom
Tiltak 66 Kartlegging av vegskilting på samisk
Ansvarlig: Samferdselsdepartementet
Region nord opprettet i 2011 et eget register for nye trafikkskilt på samisk og kvensk.
Her skal alle nye skilt føres inn med vedtak og referanse til Statens vegvesens arkivsystem Sveis.
Skilt settes først og fremst opp etter anmodning fra den enkelte kommune.
På denne måten får sakene først en vurdering og behandling i kommunene før de kommer til Statens vegvesen.
Skilt blir så satt opp fortløpende i henhold til budsjettmidler.
Vegdirektoratet har vært i kontakt med Region nord angående status for 2012.
Det ble også i fjor satt opp en god del nye skilt på både samisk og kvensk, og flere saker er for tiden på høring.
Tiltak 67 Samiskspråklige møteplasser for barn og ungdom
Ansvarlig: Barne-, likestillings- og inkluderingsdepartementet i samarbeid med berørte departementer
Noereh! er en partipolitisk uavhengig organisasjon for samisk ungdom.
Sametinget ga reisestøtte til Noereh!, slik at de kunne samle deltakere fra hele Norges land til sitt landsmøte i Snåsa i 2012.
Landsmøtet hadde samisk språk som tema, hvor de aktivt jobbet med språktrening.
Sametinget har gitt støtte til Noereh! for å gjennomføre prosjektet Sopstesth - Snakk.
Prosjektets formål var å motivere og oppmuntre ungdom til å snakke samisk.
Prosjektet ble gjennomført i 2011-2012.
Sametinget arrangerte i mai 2013 en ungdomskonferanse med temaet "hverdagsrasisme".
Her fikk ungdom lære om konsekvenser av hverdagsrasisme og metoder for å håndtere dette.
Det var omlag 50 samiske ungdommer fra Norge, Sverige og Finland som deltok på konfe
Tiltak 68 Styrking av samiske språk gjennom sosiale medier.
Ansvarlig: Fylkesmannen i Nordland
NourajTV er et internettbasert TV drevet av lulesamiske ungdommer for lulesamisk ungdom på lulesamisk.
Formålet med NuorajTV er å skape en arena der lulesamisk blir hørt på en uformell og annerledes måte blant ungdom.
Redaksjonen produserer aktuelle videoer for lulesamisk ungdom, og tilbyr utlån av utstyr til ungdommer som ønsker å lage egne filmer som publiseres på hjemmesiden til NuorajTV (www.nuorajtv.no) ved hjelp av redaksjonen.
Tilbudet er aktualitets- og magasinbasert.
Målet er at lulesamisk ungdom skal lage fortellinger for hverandre, og motiveres til aktiv bruk av språket sitt.
NuorajTV er finansiert av Sametinget og Fylkesmannen i Nordland.
Tiltak 69 Informasjon på samisk til ungdom
Ansvarlig: Fornyings-, administrasjons- og kirkedepartementet i dialog med Sametinget og Barne-, likestillings- og inkluderingsdepartementet
Fornyings,- administrasjons og kirkedepartementet, Barne-, likestillings- og inkluderingsdepartementet og Sametinget arrangerte i desember 2010 et miniseminar hvor man diskuterte løsninger for opprettelse av et felles samisk nettsted for samisk ungdom.
De samiske ungdomsorganisasjonene var invitert til miniseminaret.
De samiske ungdomsorganisasjonene ble i forkant av seminaret bedt om å forberede innlegg hvor de fortalte om sine ønsker og behov ved et slikt nettsted.
Oppfølgingen etter miniseminaret har blitt forsinket.
Se forøvrige rapportering på tiltak 67.
Tiltak 70 Samiske aviser – økt bruk av lulesamisk og sørsamisk
Ansvarlig: Kulturdepartementet
Mulighetene for større språklig differensiering i tilskuddsordningen for samiske aviser ble utredet av Medietilsynet, og en rapport ble sendt på høring 25. august 2009.
I rapporten gikk tilsynet imot språklig differensiert beregning av støtte eller andre språkkrav.
Tilsynet foreslo imidlertid at de språkpolitisk begrunnede elementene i støtteordningen (i praksis tilskuddet til produksjon av avissider på lule- eller sørsamisk i norske lokalaviser) skulle tas ut av pressestøtten og overføres til Sametinget.
Forslaget fikk bred støtte i høringen.
I brev til departementet 27. oktober 2010 meldte Sametinget at de, bl.a. på bakgrunn av drøft-inger med de samiske avisene, likevel ikke ønsket endringer i regelverket, jf. også Sametingets årsmelding for 2010 kap. 4.15 Medietilbud.
Departementet har etter dette lagt til grunn at det ikke er grunnlag for å gå videre med dette konkrete tiltaket.
Kulturdepartementet viser likevel til at det innenfor tilskuddsordningen for samiske aviser er innført et særlig tilskudd til produksjon av avissider på lule- og sørsamisk.
Ordningen er begrunnet nettopp i et ønske om å styrke medietilbudet på disse språkene.
I 2011 mottok Lokalavisa NordSalten (lulesamisk) og Snåsningen (sørsamisk) henholdsvis 546 000 og 374 400 kroner i tilskudd etter denne ordningen.
Tiltak 71 Sørsamisk mediesenter
Ansvarlig: Sametinget En kartlegging ble gjennomført i 2010, med formål å utarbeide en strategi for å opprette et sørsamisk medietilbud.
Etter kartleggingen har arbeidet stoppet opp, men dette vil bli fulgt opp i 2013.
Tiltak 72 Innkjøpsordning for samisk litteratur
Ansvarlig: Sametinget
Sametinget har i samisk kunstneravtale for 2013 (en avtale mellom Sametinget og Samisk kunstnerråd) avsatt 300 000 kroner til innkjøpsordning for samisk skjønnlitteratur, samisk musikk og joik.
Tilsvarende beløp er også avsatt i 2011 og 2012, slik at man samlet har 900 000 kroner til formålet.
Ordningen har vært forsinket, men innkjøpsprosessen er nå i gang, og utvelgelsen av bøker og distribusjons-oversikt, er nå utført.
Første distribusjon av innkjøpt musikk og litteratur er gjennomført i juni 2013.
Prosjektet holder fram i samarbeid med Samisk kunstnerråd for årene 2012 og 2013.
Tiltak 73 Litteraturstipend for samisk ungdom
Ansvarlig: Sametinget
Sametinget er i dialog med Samisk kunstnerråd/Samisk forfatterforening med tanke på å gjennomføre er litteraturstipendprosjekt for samisk ungdom.
Prosjektet er tenkt gjennomført som skrivekurs der deltakerne skal gjennomføre et opplærings- og stimuleringsprogram parallelt med den praktiske skrivingen.
Sametinget tar sikte på å gjennomføre prosjektet i 2014.
Tiltak 74 Utvikling av samisk forskning og høyere utdanning
Ansvarlig: Kunnskapsdepartementet
Utvalget for samisk forskning og høyere utdanning (Butenschøn-utvalget) ble nedsatt i 2010 av Kunnskapsdepartementet i samråd med Sametinget.
Utvalget overleverte sin utredning "Langs lange spor – om samisk forskning og høyere utdanning" til kunnskapsministeren 20. juni 2012.
Utvalget har samlet seg om følgende mål:
 Å sikre best mulig vilkår for samisk forskning og høyere utdanning som en  uavhengig kunnskapsproduserende og kunnskapsformidlende virksomhet.
 Å sikre og fremme forskning og høyere utdanning spesielt på områder av stor  betydning for utviklingen av det samiske samfunnet.
 Å drøfte en organisering av samisk forskning og høyere utdanning både innenfor det samiske samfunnet, og i forhold til det øvrige nasjonale og nordiske utdanningssystemet.
Utredningen inneholder en rekke tiltak som i hovedsak er inndelt i følgende grupperinger: Språkrøkt og revitalisering av samisk språk, forskningsspråk, forskning, høyere utdanning og rollefordeling, samarbeid og koordinering.
Utredningen har vært på høring, og arbeidet med oppfølging har startet.
Kunnskapsdepartementet og Sametinget har innledet en dialog om oppfølgingen av utredningen.
Tiltak 75 Bygge opp forskningskompetanse på sørsamisk og lulesamisk språk
Ansvarlig: Fornyings-, administrasjons- og kirkedepartementet
Fornyings-, administrasjons- og kirkedepartementet økte i 2009 midlene til Forskningsrådets program for samisk forskning II med 1,179 mill. kroner øremerket forskningsinnsats for lulesamisk og sørsamisk språk.
Midlene til lulesamisk og sørsamisk ble i 2010 økt til om lag 1,6 mill. kroner.
Midlene til forskningsrådet er i årene etter blitt videreført.
Tiltak 76 Kartlegging av bruk av samiske språk
Ansvarlig: Fornyings-, administrasjons- og kirkedepartementet, Kunnskapsdepartementet og Sametinget
Nordlandsforskning foretok våren 2012 en undersøkelse om bruk av de samiske språkene – nordsamisk, lulesamisk og sørsamisk.
Målet med undersøkelsen var å se på ferdigheter i samisk språk, bruken av språket på ulike arenaer, og med ulike personer.
Undersøkelsen er basert på et utvalg av personer som er registrert i samemanntallet.
Rapporten fra undersøkelsen ble lagt frem i juni 2012.
http://nordlandsforskning.no/files/Rapporter_20 12/Rapport_07_12.
Tiltak 77 Nordisk samisk fag- og ressurssenter
Ansvarlig: Sametinget
Styret for Samisk parlamentarisk råd (SPR-S) vedtok i 2012 å sette i gang et SáFá2-prosjekt for etablering av Nordisk samisk fag- og ressurssenter.
SáFá2-prosjektet ble igangsatt 1.januar 2013.
Senteret fikk navnet Sámi giellagáldu.
Senteret får i første omgang ikke en fysisk lokalisering, men de ansatte vil utføre sin virksomhet i tilknytning til administrasjonen til sine respektive sameting.
Sekretariatet i Sámi giellagáldu består av administrasjonsstillinger og språkfaglige stillinger for nordsamisk, enaresamisk, sørsamisk, lulesamisk og østsamisk.
Sámi giellagáldus hovedansvarsområder er samisk språksamarbeid, språkfaglig arbeid og å tilby språktjenester til språkbrukere i Finland, Sverige og Norge.
Senteret har sammen med sametingene ansvar for å styrke og utvikle det nordiske språksamarbeidet, styrke og utvikle samisk ved å ivareta hver språkgruppes behov, utfordringer og ressurser, og berike språket og sikre dets framtid.
Sámi giellagáldu skal følge opp spørsmål fra alle språkområdene, og koordinere disse i samarbeid med sametingene og andre språkinstitusjoner.
Senterets arbeidsoppgaver er bl.a. språkrøkt, språkutvikling, terminologiarbeid, språknormering, navnetjeneste, arbeid med stedsnavn og informasjon om samiske språkfaglige saker.
Dette arbeidet er viktig for at samisk språk skal bli et fullverdig bruksspråk i hverdagen.
Sámi giellagáldus arbeidsoppgaver og ansvarsområder er dynamiske.
Dette betyr at det er mulig å utvikle og tilpasse senterets virksomhet etter det samiske språkets språkfaglige stilling og behov tilenhver tid.
Sametinget i Norge har fått bevilget regionale utviklingsmidler til prosjektet fra Troms fylkeskommune og Nordland fylkeskommune, i tillegg til den statlige Interregstøtten.
Sametinget har også avsatt midler i eget budsjett til prosjek
Det er Sametinget i Finland som leder etableringsprosjektet for samisk fag- og ressurssenter.
Under prosjektperioden jobbes det for å sikre fast finansiering, slik at senteret kan bli en fast ordning.
Prosjektet varer til slutten av juni 2014.
Tiltak 78 Konferanse om samisk skoleforskning
Ansvarlig: Fylkesmannen i Nordland
Sametinget har tidligere spilt inn til Kunnskapsdepartementet og Forskningsrådet at det er behov for mer forskning på samisk barnehage og skole, og at kunnskapen bør gjøres mer tilgjengelig.
Universitetet i Nordland avholdt en konferanse om temaet der sentrale forskere på området presenterte sin forskning.
Konferansen hadde stor oppslutning.
 
Hattfjelldal kommune har vedtatt om å søke om innlemming i forvaltningsområde for samisk språk. / Forvaltningsområde / Språk / Forsiden - Sametinget
Hattfjelldal kommune har vedtatt om å søke om innlemming i forvaltningsområde for samisk språk.
Sametinget har fått den gledelige beskjeden at Hattfjelldal kommunestyre har vedtatt å søke om innlemming i forvaltningsområdet for samiske språk.
-Jeg er glad over at den politiske ledelsen i Hattfjelldal har fattet dette vedtaket om å søke å komme innenfor forvaltningsområdet for samisk språk.
Dette vil styrke det samiske språket, sier Sametingspresident Aili Keskitalo.
 
Helse og sosial / Forsiden - Sametinget
Helse og sosial
Sametinget har det overordnede ansvaret for samisk helse- og sosialpolitikkutforming og er den mest sentrale premissleverandør ovenfor norske myndigheter i utviklingen av et likeverdig tilbud til det samiske folket.
I tilretteleggingen av tjenesten har Sametinget en koordinerende og pådrivende rolle overfor de sentrale myndigheter
Ansvarlig politiker
Rådsmedlem Barnevern
Helse
Sosial
Lover
et likverdig helse og sosialtilbud til samiske pasienter, på lik linje med befolkningen for øvrig.
at det fra sentralt hold settes klare rammer for hvordan målet med en likeverdig tjeneste til det samiske folket skal nås.
at ansvaret for en helsetjeneste med kunnskap og kompetanse i samisk språk og kultur løftes opp på et overordnet nivå.
Rettigheter
Samiske pasienter har rettigheter gjennom nasjonale lover og internasjonale konvensjoner.
Samelovens § 3-5 gir innbyggere innenfor samisk forvaltningsområde rett til å bruke samisk for å ivareta egne interesser overfor lokale og regionale offentlige helse- og sosialinstitusjoner, og har rett til å bli betjent på samisk.
Likeledes påpeker Pasientrettighetsloven § 3-5 at pasienter har krav på informasjon, som er tilpasset mottakerens individuelle forutsetninger, som alder, modenhet, erfaring og kultur- og språkbakgrunn.
I Ot.prp. nr. 12 presiseres det at retten til informasjon som er tilpasset den enkelte pasients individuelle behov, tilsier at det overfor samisktalende pasienter bør skaffes tolk, eller at pasientene bør bli betjent av samisktalende helsepersonell når dette er nødvendig for at pasienten skal gis informasjon som tilfredsstiller kravene i loven.
Videre vises det til ILO-konvensjon nr 169 om urfolk og stammefolk i selvstendige stater, FNs konvensjon om barnets rettigheter og FNs erklæring om urfolks rettigheter.
ILO konvensjon artikkel 25 sikrer samene rett til å være med på å utforme de aktuelle helsetilbud og stadfester samiske brukeres rett til tilfredsstillende helsetjenester.
FNs Barnekonvensjon stadfester samiske barns rett til bruk av språk, kultur og religion.
Der i blant stadfester konvensjonens artikkel 20 at det skal tas tilbørlig hensyn til kontinuitet i barnets oppdragelse, og til barnets etniske, religiøse, kulturelle og språklige bakgrunn ved omsorgsplassering.
Fakta om Helse og sosial
Det er kommuner og stat som har ansvaret for helse- og sosialtjenester for den samiske befolkningen.
Det innebærer at de også har et ansvar for å gi en tjeneste som er tilrettelagt samiske pasienters behov i forhold til språk og kultur.
Manglende kunnskap om samisk språk og kultur og helse- og sosialstatus i tjenestene reduserer samiske pasienters tilgjengelighet til tjenestetilbudene.
Helse- og levekårsundersøkelser utført av Senter for samisk helseforskning viser at det ikke er noen særskilte forskjeller i somatisk helse mellom samer og den øvrige befolkningen.
Samer opplever imidlertid et større kommunikasjonsproblem i møte med helse- og sosialtjenesten enn nordmenn for øvrig.
For at man skal få en likverdig helse- og sosialtjeneste for den samiske befolkningen må tjenesten ha kunnskap om og kompetanse i samisk språk og kultur på alle nivåer.
Det er også viktig at ansvaret for å kvalitetssikre helse- og sosialtjenesten til samiske pasienter løftes opp på et overordnet nivå.
Det kan ikke være slik at kvalitetssikring av samiske helse- og sosialtjenester må være avhengig av enkeltpersoner med spesialkompetanse i, eller en spesiell interesse for samisk språk og kultur.
Det kan heller ikke være slik at det er opp til den enkelte samiske tjenestemottaker å definere sitt behov for tilrettelagte helse- og sosialtjenester.
 
Helse og sosialprosjekter / Helse og sosial
Helse og sosialprosjekter
Søknadsfrist: Åpen
Mål:
God helse og likeverdige helse- og sosialtjenester til det samiske folk, som tar utgangspunkt i samisk språk og kultur.
Kriterier for måloppnåelse:
Prosjektresultater implementert i organisasjonens/institusjonens planverk.
Antall igangsatte tiltak for tilrettelegge tjenester for samiske pasienter.
Antall gjennomførte metode- og fagutviklingsprosjekter.
Etablerte systemer for samisk brukermedvirkning
Økt dokumentert kunnskap om helseforhold blant det samiske folket
Antall igangsatte kompetansehevingstiltak om samiske pasienters rettigheter og behov
Vurdering av og prioritering mellom søknader:
Søknader vurderes ut fra økonomiske, markedsmessige, tekniske, samfunnsmessig nytte, kunstneriske, faglige og andre relevante hensyn blant annet praktisk gjennomførbarhet.
I vurderingen av søknader legges det vekt på faglig innhold, profesjonalitet og kvalitet.
Manglende rapportering i tidligere saker vil bli vektlagt.
Ved behandling av søknaden vil Sametinget kunne vurdere søkers økonomiske evne til å gjennomføre prosjektet/etableringen.
Sametinget kan innhente kredittopplysninger om søkeren.
Beregningsregler:
Tilskudd beregnes på grunnlag av begrunnet søknad og prosjektbeskrivelse, inntil kr 500 000
 
Helse / Helse og sosial / Forsiden - Sametinget
Helse
Sametinget jobber for en likeverdig helsetjeneste til det samiske folk som tar utgangspunkt i samisk språk og kultur.
Ansvarlig politiker
Rådsmedlem
NSR
Gáisi
Henrik Olsen
: +47 907 75 219
henrik.olsen@samediggi.no
Aktuelt
Etiske retningslinjer for helseforskning på samer
Les mer
Nye oppgaver til kommunene uten samisk perspektiv
Les mer
Vis alle saker
I Norge er det kommunene som har ansvaret for primærhelsetjenesten (eks. fastlegeordningen, legevakt, sykehjemstjenester, hjemmesykepleie).
Staten har ansvaret for spesialisthelsetjenesten (sykehus, nødmeldetjenesten, ambulansetjeneste, institusjoner i psykiatri).
Fylkeskommunene har ansvaret for tannhelsetjenesten.
Fylkeskommunene skal også være pådrivere for folkehelsearbeidet i fylkene og de skal hjelpe kommunene i deres folkehelsearbeid.
Nasjonale myndigheter har ansvaret for å tilby forsvarlige helsetjenester også til det samiske folk.
Sametinget jobber for:
En likeverdig helsetjeneste til det samiske folk som tar utgangspunkt i samisk språk og kultur.
Økt kompetanse og kunnskap i og om samisk språk og kultur på alle nivå i helsetjenesten.
Ansvaret for dette ligger på et overordnet nivå.
Vårt mål er hele tiden å sikre samiske pasienters rettigheter og behov for likeverdige helse- og sosialtjenester.
 
Her kan du stemme ved sametingsvalget / Info / Kampanjeside / Valg og manntall / Forsiden - Sametinget
Her kan du stemme ved sametingsvalget
Kommunene kunngjør åpningstider for stemmemottak og avgjør hvor det tilrettelegges for stemmegivning på valgting for sametingsvalget.
Alle kommunene i Norge skal tilrettelegge for forhåndsstemmegivning på de samme stedene som til stortingsvalget.
Det er åpnet for forhåndsstemmegivning etter avtale med kommunene fra 1. juli.
Dette gjelder spesielt for de som vet de ikke har anledning til å avgi stemme i den ordinære forhåndsstemmeperioden.
Du kan kun stemme på valgting i den kommunen du er folkeregistrert i og kun i de kommunene i Norge som hadde over 30 registrerte i Sametingets valgmanntall fra 2011.
For de 56 aktuelle kommunene er det valgting mandag 09.09.2013.
For de kommunene som har vedtatt to dagers valgting, altså i tillegg søndag 08.09.2013, gjelder dette også Sametingsvalget.
For sametingsvalget 2013 har disse 56 kommunene valgting: Alta Asker Balsfjord Bergen Bodø Bærum Deatnu – Tana Drammen Evenes Fauske Gáivuotna – Kåfjord Gamvik Grane Gratangen Guovdageaidnu – Kautokeino Hammerfest Harstad Hasvik Hattfjelldal Hemnes Kárášjohka – Karasjok Karlsøy Kvalsund Kvænangen Lavangen Lebesby Lenvik Loppa Lyngen Lørenskog Målselv Måsøy Narvik Nordkapp Nordreisa Oslo Porsanger – Porsángu – Porsanki Rana Røros Røyrvik Skedsmo Skjervøy Skånland Snåsa Sortland Stavanger Steinkjer Storfjord Sørreisa Sør-Varanger Tromsø Trondheim Tysfjord Ullensaker Unjárga – Nesseby Vadsø
Er ikke din kommune på denne lista, så må du forhåndsstemme.
Det fremgår også av valgkortet om du har mulighet til å stemme på valgdagen, eller om du må forhåndsstemme.
Kommuner der du må forhåndsstemme
Er du bosatt i en av disse kommunene, må du forhåndsstemme:
Forhåndsstemmegivningen starter 12.08.2013 innenriks og varer til siste fredagen før valget, altså frem til 06.09.2013.
Det er imidlertid stemmegivers ansvar å stemme så tidlig at stemmegivningen rekker å komme frem til opptellingsstedet innen mandag 09.09.2013 kl. 21. Det fremgår av valgkortet hvor stemmegivningen skal sendes.
Forhåndsstemmegivning innenriks Forhåndsstemme på Svalbard, Jan Mayen og utenlands
Forhåndsstemmegivning starter 1. juli utenriks, på Svalbard og Jan Mayen.
Forhåndsstemmegivningen avsluttes siste fredagen før valget på Svalbard og Jan Mayen.
Utenriks avsluttes forhåndsstemmegivningen nest siste fredagen før valgdagen.
 
Hils på Språkambassadørene!
Vår julekalender i 2013 var en presentasjon av de 24 ambassadørene.
1. desember Navn: Inger Máret Ánne Eira Alder: 24 år Bosted: Tromsø Jobb: Student Hvordan du føler deg idag: I godt humør fordi eksamensstresse snart er over og jula nærmer seg!:)
2. desember Navn: Ina-Theres Sparrok Alder: 18 år Bosted: Smalåsen Jobb: Student Hvordan du føler deg idag: Idag føler jeg meg usedvanlig glad faktisk:D
3. desember Navn: Risten Gutnel Guttorm Eira/ Áilen Nigá Dávvet Ásllaga Risten Gutnel Alder: 24 år Bosted: Karasjok Jobb: 4. års lærerstudent Hvordan du føler deg idag: Nå holder jeg på å skrive hjemmeeksamen som skal leveres den 16. i denne måneden og jeg gleder meg også til jul.
4. desember Navn: Naima Khan Nergård Alder: Akkurat fyllt 18 Bosted: Gällivare, på svensk side Jobb: Går det tredje året på videregående Hvordan føler du deg i dag: Har masse å gjör men e ellers glad
5. desember Navn: Ánde Trosten Alder: 23 Bosted: Deatnu Jobb: Vikar/Student Hvordan du føler deg idag: Super!
6. desember: Navn: Inga Maja Eira Hætta Alder: 17 Bosted: Alta Skole: Alta vgs Hvordan føler du deg idag: Er veldig glad, fordi det endelig er desember!
7.desember Navn: Ánná Káisá Eriksen Partapuoli Alder: 19 Bosted: Oslo/ Skånland Jobb: student Hvordan føler du deg idag: Er glad og driftig
8.desember Navn: Johan Vasara Alder: 25 Bosted: Kautokeino/Tromsø Jobb: Student Hvordan føler du deg idag: Glad og fornøyd!
9.desember Navn: Sara Mariell Anti Alder: 17 Bosted: Karasjok Jobb/skole:Student Hvordan føler du deg i dag: Er veldig glad i dag!
10.desember Navn: Melissa Annie Fofonoff Alder: 17 Bosted: Kirkenes Skole: Elev ved Kirkenes VGS Hvordan føler du deg i dag: Jeg er glad og gleder meg til jul
11.desember Navn: Emmi Alette Danielsen Alder: 17 år Bosted: Røros Jobb: Gjøsvika sykehjem, Vitus apotek Røros og i tillegg går fulltid helsefagarbeider på Røros vgs.
Hvordan du føler deg idag: Jeg føler meg bra, trives godt på skolene og elsker å bo på Røros.
Jula er en så koselig tid
12. desember Navn: Silje Somby Alder: 17 år Bosted: Alta, er fra Kautokeino Jobb: Språkambassadør, elev ved videregående skole Hvordan føler du deg idag: Glad for at det endelig er desember.
Gleder meg til å reise til syden
13. desember Navn: Helge Aslaksen Ravna Alder: 20 Bosted: Oslo Jobb: Jusstudent og pikkolo Hvordan du føler deg idag: Har en effektiv dag på lesesalen, og føler meg ganske flittig.
14. desember Navn: Marit-Sofie Mathisen Alder: 17 Bosted: Reahpin, Nesseby.
Bor nå på hybel ved skolen i Kirkenes.
Jobb: Student ved Kirkenes videregående skole, andre året på studiespesialisering. Hvordan føler du deg i dag: Er glad, og gleder meg veldig til jul!:)
15. desember Navn: Viktor Inge Paulsen Alder: 21 Bosted: Drag (Tysfjord) Jobb: Sametingsrepresentant Hvordan du føler deg idag: Meget trøtt, dog rolig og selvsikker
16.desember Navn: Tuva Svendsen Alder: 19 Bosted: Karasjok/Tromsø Jobb: Studerer Hvordan du føler deg idag: Akkurat i dag er jeg litt stresset.
Har hjemmeeksamen som skal leveres.
Så snart det er gjort kommer jeg til å føle meg lettet og superglad.
17. desember Mitt navn er Ellen-Sara Sparrok Jeg er 16 år gammel Bor i Hattfjelldal Jeg studerer.
Går idrettslinja I Mo I Rana Idag føler jeg meg helt super.
Gleder meg til jul og fri
18.desember Navn: Jon-Christer Mudenia Alder: 18 år Bosted: Gárdat, Tana Jobb: Student Hvordan føler du deg idag: Gleder meg ove rat det kommer nok snø slik at jeg kan starte skutereno g dra til fjells.
19. desember Navn: Maja Søøfe Larsen Alder: 18 år Bosted: Snåsa Jobb: Student Hvordan du føler deg idag: I dag føler jeg meg glad, for det er endelig desember og det nærmer seg jul.
20. desember Navn: Ánne Márget Somby Alder: 17 Bosted: Báhkiljohka Jobb: Går på skole Hvordan føler du deg idag: Litt trøtt, endelig fredag!
20. desember Navn: Ellen Magdalena A. Sara Bosted: Lakselv Alder: 15 Jobb: student Hvordan føler du deg i dag: Veldig bra
22. desember Navn: Hilje Kristoffer Jåma Alder: 17 Bosted: Røyrvik Jobb: Studerer til Helsefagarbeider på Grong Videregående, og jobber noe utenom på sykehjem.
Ellers politisk aktiv Hvordan føler du deg idag?
Føler meg litt spent.
Gleder meg masse til juleferie og hjem til god mat.
Blir stas når familien samles.
23. desember Navn: Linn Birgitte Njuolla Alder: 16 år Bosted: Kirkenes Jobb: student ved Kirkenes videregående skole Hvordan du føler deg idag: Føler meg bra, og gleder meg masse til jul!
24. desember Navn: Mikkel Rasmus Logje Bosted: Láhpoluoppal/Kautokeino Alder: 22 Jobb: Lærerskolestudent Hva slags humør er du i dag?
: Ganske godt humør.
Det skal bli fint å bli ferdig med eksamenene og ta juleferie!
 
Historikk / Bakgrunn / Om Sametinget / Forsiden - Sametinget
Historikk
På Nordkalotten har samene eksistert som et folk med eget språk, egne tradisjoner og næringstilpassninger lenge før etableringen av nasjonalstatene.
Etter grensetrekkingen i 1751 ble samene ett folk med bosettingsområder i fire stater: Norge, Sverige, Finland og Russland.
Samenes tradisjonelle område strekker seg fra Kola-halvøya i nordøst til Engerdal i Sør-Norge og Idre i Sør-Sverige.
Dette området kalles på samisk Sápmi.
Fornorskningen
På 1800 tallet skjer det en stadig økende bevissthet om den norske nasjon.
Norge fikk sin grunnlov i 1814 med stor grad av selvstendighet og med det fulgte den norske nasjonsbyggingen.
I 1848 hevder regjering og storting at staten hadde vært eier av grunnen i Finnmark fra gammel tid.
Begrunnelsen var at området hadde vært bebodd av "omstreifende lapper" hvilket skulle referere til nomadiske samer, og den nomadiske bruk kvalifiserte ikke til erverv av eiendomsrett.
Tilgangen til å eie jord ble også strengt regulert av de norske myndigheter.
Etter 1888 kunne bare norske og svenske erverve jord i Norge og norsk statsborgerskap kunne bare oppnås av dem som behersket det norske språket.
I 1902 vedtok Stortingets ny jordsalgslov for Finnmark.
I denne loven heter det at bare norske statsborgere kunne være kjøpere, og det skulle legges vekt på at den som fikk erverve jord gjorde nytte for seg som jordbrukere og at vedkommende ”… kunne tale, lese og skrive det Norske Sprog og benytte det til daglig Brug”.
Loven gjaldt til 1965.
Fornorskingspolitikken forsterkes framover mot 2. verdenskrig.
I 1924 sier blant annet en parlamentarisk skolekommisjon at ”Samisk åndsliv og kultur er noe som ikke finnes.
Hele folkets egenart og begavelse peker ikke i den retning”.
Etter 2. verdenskrig går fornorskingspolitikken mot slutten.
Den holder likevel stand overraskende lenge.
Synet på språklige og etniske minoriteter endret seg etter annen verdenskrig.
Internasjonalt menneskerettighetsarbeid førte til at det ble vedtatt folkerettslige avtaler både i Europa og FN.
Dette virket også inn på norske myndigheters holdninger overfor minoriteter, og især overfor samene.
Fra norsk offentlig hold kom dette til uttrykk i 1948, da Samordningsnemna for skoleverket la fram en rekke forslag med sikte på å tilpasse skoletilbudet for samiske barn.
Dette utvalget gikk inn for at samisk språk skulle få en bred plass i undervisningen, sammen med samisk kulturhistorie og samisk heimeyrke.
Blant tiltakene som ble iverksatt eller påbegynt på grunnlag av Samordningsnemdas anbefaling, var dobbelttekstede kristendomsbøker og samiskundervisning ved Tromsø Lærerskole fra 1953.
I 1956 ble Samekomiteen (komiteen til å utrede samespørsmål) oppnevnt.
Komiteens innstilling som ble lagt fram i 1959, regnes som et minoritetspolitisk vendepunkt.
I innledningen pekes det på at minoritetsspørsmål hadde fått økende aktualitet:
«Minoritetsspørsmålene var over hele verden blitt langt mer brennende enn før, og selv om det i vårt land ikke kunne tales om en undertrykkelse av den samiske minoriteten av samme art som mange andre steder i verden, var det innlysende at også hos oss var det begått feil.
Det gjelder således skolepolitikken i vårt århundre like fram til annen verdenskrig» (Samekomiteens innstilling, s. 6).
Komiteen så som sin oppgave «å finne fram til retningslinjer og en målsetting for myndighetenes politikk overfor samene som kan styrke den samiske minoriteten økonomisk, sosialt og kulturelt» (s. 19).
I innstillingen ble det skissert et grunnsyn som brøt med fornorskningspolitikken.
Komiteen mente at norsk samepolitikk burde ta sikte på å styrke samene som gruppe, dyrke fram respekt mellom folkegruppene og iverksette økonomiske og sosiale tiltak med sikte på modernisering av samisk levesett og ytterligere integrering i det norske samfunnet.
Positive særfordeler ble ansett som nødvendige for å oppnå like rettigheter mellom samer og nordmenn.
Et sentralt forslag i innstillingen var å konsolidere et eget samisk område, der det blant annet skulle gjelde spesielle regler med hensyn til det samiske språkets status, så vel i skolen som i offentlig administrasjon.
Komiteen argumenterte for at et slikt kjerneområde allerede fantes.
Målsettingen for myndighetenes samepolitikk måtte være å styrke samene som gruppe.
Komiteen mente positive særfordeler var nødvendige for å oppnå like rettigheter mellom samer og nordmenn.
Regjeringa fulgte ikke opp forslagene fra Samekomiteen i sin melding til Stortinget i 1963.
Regjeringa unnlot å ta stilling til samene som en etnisk minoritet, samene ble i stedet omtalt som ”samisktalende nordmenn”.
Regjeringen presiserte videre at målet med å bevare samisk kultur i Norge skulle bero på individuelle valg.
Utover 1970-tallet skjer det en viss glidning mot å akseptere samer som en minoritet i Norge.
Undervisning i samisk ble slått fast som en rett i 1967 og et samisk gymnas kom samme året i stand i Karasjok.
I 1973 ble kultursenteret Sámi Instutuhtta/Nordisk samisk institutt opprettet i Kautokeino.
Det utviklet seg seinere til et utrednings- og forskningsinstitutt.
En ny samepolitikk
På 1960 og 70 tallet skjer det en økende grad av bevisstgjøring og radikalisering hos den nye generasjonen samer.
Samesaken blir også i økende grad også en urfolkssak.
De samiske organisasjonene arbeidet aktivt for å delta i det internasjonale urfolksarbeidet blant annet gjennom stiftelsen Verdensrådet for urfolk (WCIP) i 1975.
Fornorskingspolitikken som hadde pågått siden siste halvdel av 1800 tallet toppet seg omkring Altakonflikten.
En konflikt som startet da Stortinget i 1978 vedtok å demme opp Alta-Kautokeinovassdraget for å bygge en kraftstasjon.
Dette førte til omfattende protester, aksjoner og demonstrasjoner både fra samene og fra miljøpolitisk hold.
Hele Alta-saken gikk gjennom mange kriser, som blant annet sultestreiken utenfor Stortinget i 1979 og 1981 og okkupasjon av kontoret til statsminister i 1981.
Kampen kulminerte med at 600 politifolks ryddet sameleiren og fjernet lenkegjengen i Stilla 15. januar 1981.
For de norske myndighetene ga erfaringen fra Alta-saken behov for en egen dialog og kontakt med samiske organisasjoner.
Myndighetene opplevde at muligheten og evnen til å styre over samene var sterkt svekket, samtidig som Norges håndtering av sitt urfolk vakte internasjonal oppsikt.
Alta-saken markerer et tidsskille i samepolitikken i Norge.
Samene ble anerkjent ikke bare som en minoritet, men også som et urfolk i Norge.
Da striden mellom statsmyndighetene og samene var på det mest intense i 1980-81 var det behov for politiske innrømmelser om samiske rettigheter.
Dette resulterte i enighet mellom regjeringen og sameorganisasjonene om at dette skulle skje etter nærmere utredninger.
Regjeringen nedsatte 10. oktober 1980 Samerettsutvalget og Samekulturutvalget for å komme samenes krav i møte.
Samerettsutvalget presenterte i 1984 med sin første delinnstilling, "Om samenes rettstilling".
Den la grunnlaget for Stortingets vedtak i 1987 om Sameloven (Lov om Sametinget og andre samiske rettsforhold).
Sameloven dannet det rettslige grunnlaget for opprettelsen av Sametinget.
Valg til det første Sametinget ble gjennomført i september 1989 og det første Sameting ble åpnet 9. oktober 1989 i Karasjok av H.M. Kong Olav V.
Sametingspresidenter:
1989 – 1997 Ole Henrik Magga (Norske Samers Riksforbund) 1997 – 2005 Sven-Roald Nystø (Norske Samers Riksforbund) 2005 – 2007 Aili Keskitalo (Norske Samers Riksforbund) 2007 – 2013 Egil Olli (Arbeiderpartiet) 2013 - dd Aili Keskitalo (Norske Samers Riksforbund)
 
Høring: Om endring i driftstilskudd for duodjinæringen / Duodji / Næringer / Forsiden - Sametinget
Høring: Om endring i driftstilskudd for duodjinæringen
Sametinget har lagt ut et høringsnotat om ulike alternativer til en driftsstøtteordning på hjemmesiden.
Høringsfristen er satt til 8. august 2014.
 
Hørselsomsorg på samisk / Helse / Helse og sosial / Forsiden - Sametinget
Hørselsomsorg på samisk
Sametingsrådet bevilger kr 304 000 kroner til Hørselshemmedes landsforbund til rekruttering av samisk språklige likepersoner, og til å øke tilbudet om samiske informasjonsbrosjyrer.
-Forekomsten av hørselsnedsettelse er økende i samfunnet generelt, men de fleste har liten kunnskap om hvilke helsemessige konsekvenser dette gir.
Vi har ikke grunn til å tro at dette er annerledes i det samiske samfunnet, sier Sametingsråd Henrik Olsen.
Informasjonsmateriell på samisk er derfor viktig for å øke kunnskapen i det samiske samfunnet.
Forskning viser også at mange med nedsatt hørsel sliter med betydelige stressbelastninger.
Nedsatt hørsel blir også møtt med stigma og lite forståelse i samfunnet.
I tillegg medfører svekket hørsel til at det er vanskelig å delta sosialt, og å henge med i samtaler.
For unge mennesker oppleves dette veldig vanskelig.
Da kan det være godt å snakke med en som har de samme utfordringer, og som kanskje har funnet veier til å mestre hverdagen bedre.
-Vi ønsker at samiske hørselshemmede skal ha muligheten til å prate om egne hørselsutfordringene på sitt eget morsmål, og støtter derfor opp om arbeidet med rekruttering av samisk språklige likepersoner, sier sametingsråd Henrik Olsen.
Les mer: http://www.hlf.no/
For mer info: Henrik Olsen, 907 75 219
 
Høye forventninger til samisk språkutvalg / Fakta om samiske språk / Språk / Forsiden - Sametinget
Høye forventninger til samisk språkutvalg
16. oktober 2014 Sametingspresident Aili Keskitalo møter fredag 17.10.14 det nyoppnevnte samiske språkutvalget på deres første møte i Oslo.
Presidenten ser fram til å møte utvalgets medlemmer og medgir hun har høye forventninger til hva utvalget kan utrette.
- Det er et viktig og nødvendig arbeid utvalget nå skal gjennomføre.
For meg er det naturlig å delta på utvalgets første møte.
Vi skal sammen jobbe for framtiden for samisk språk, uttaler president Keskitalo.
Hun viser videre til at samfunnet har utviklet seg fra da Samelovens språkregler først ble vedtatt og at det er på tide med en gjennomgang av lovverk, tiltak og ordninger tilknyttet samisk språk.
- Jeg har stor tro på at språkutvalgets utredning vil innholde en rekke tiltak som vil være med på å sikre og styrke de samiske språkene for fremtiden, uttaler president Keskitalo.
Sametingspresidenten ønsker at de samiske språkene skal brukes, høres, synes og utvikles, samt at det i fremtiden legges til rette for at alle som vil skal få mulighet til å lære seg samisk.
- Jeg ønsker at foreldre har muligheter til å videreføre språket til sine barn og at samfunnet tilrettelegger for at samiskspråklige tilbud er tilgjengelig i barnehagen, skolen og i fritiden.
Det vil bety mye for språkets fremtid at språket brukes og er synlig utenfor hjemmet.
Sametingets initiativ
Sametinget har lenge sett behovet for å sikre den enkeltes rett til å kunne bruke samisk språk i hverdagen og tok i den sammenheng initiativet til arbeidet som nå settes i gang av språkutvalget.
Utvalget skal vurdere fleksible løsninger som bidrar til forenkling og tar høyde for at kommunene har ulike utfordringer og behov.
Utvalget skal legge vekt på ordninger og tiltak som kan føre til at flere lærer seg og bruker de samiske språkene, og som dermed sikrer kommuner og andre tjenesteytere personale med kompetanse i samiske språk.
Utvalget skal avlevere sin utredning innen 15. februar 2016.
Les mer: Utvalg skal styrke samisk språk
 
Hvem kommer inn på Sametinget?
/ Info / Kampanjeside / Valg og manntall / Forsiden - Sametinget
Hvem kommer inn på Sametinget?
Det skal velges 39 mandater til Sametinget.
Når valglokalene stenger, skal alle stemmer avgitt på forhånd og på valgdagen telles opp.
Valgoppgjøret skjer i to omganger.
Det skal først avgjøres hvor mange representantplasser det enkelte parti eller den enkelte liste skal ha i Sametinget.
Deretter må man avgjøre hvilke kandidater fra partiet/listen som skal ha disse plassene (kandidatkåringen).
Fordeling av mandatene
Systemet baserer seg på at representantplassene skal fordeles forholdsmessig mellom partiene/gruppene etter stemmetallet som tilfaller den enkelte valgliste.
Prinsippet kalles forholdsvalg.
Mandatfordelingen mellom de ulike listene foretas ved hjelp av den samme matematiske metode både ved stortingsvalg, fylkestingsvalg og kommunestyrevalg.
Metoden kalles St. Laguës modifiserte metode.
Den går ut på at den enkelte listes stemmetall først divideres med tallet 1,4 og deretter med tallene 3-5-7-9 osv. Ved disse divisjonene fremkommer en rekke tall, såkalte kvotienter.
Kvotientene ordnes etter størrelse.
Representantplassene fordeles til de listene som har de største kvotientene.
Det første mandatet går til den listen som har den største kvotienten, mandat nr. to til den som har den nest største kvotienten osv.
Kandidatkåringen
Når representantplassene er fordelt på listene, skal en foreta kandidatkåringen.
Den foregår på følgende måte:
Ved kandidatkåringen teller man først bare de navn som står som nr. 1 på stemmesedlene.
Den som får flest stemmer ved denne opptellingen blir valgt.
Deretter telles de som står som nr. 2 på stemmesedlene.
Den kandidaten som får flest stemmer når man legger sammen resultatene fra begge opptellingene og ser bort fra den som allerede er valgt, blir valgt.
Slik fortsetter man til alle kandidater er valgt.
For at velgernes endringer på stemmesedlene skal ha virkning på personvalget, må over halvparten av partiets velgere ha gjort endring ved den samme kandidaten.
 
Hvor skal forhåndsstemmene sendes?
/ Partier/Valgmedarbeidere / Kampanjeside / Valg og manntall / Forsiden - Sametinget
Hvor skal forhåndsstemmene sendes?
Vedlagt ligger en oversikt kommunene kan benytte når de skal oversende forhåndsstemmegivninger til den kommunen som skal foreta en foreløpig opptelling for sametingsvalget.
Det er 56 kommuner som skal foreta en foreløpig opptelling selv og rapportere denne på valgnatten.
For de øvrige kommunene er det opptellingsvalgstyret i valgkretsen som foretar den foreløpige opptellingen og rapporteringen.
Den endelige opptellingen er det opptellingskommunene i valgkretsene som foretar.
 
Hvordan komme i gang med #snakksamisktemæ / Artikler / Snakk samisk te' mæ / Språk / Forsiden - Sametinget
Hvordan komme i gang med #snakksamisktemæ
Instagram
Det første du må gjøre er å laste ned appen Instagram.
Dette er en bildedelingsapp som tillater deg å dele bilder.
En forutsetning for at akkurat dine bilder blir med i kampanjen er at du har en åpen profil.
Dette sjekker du på dine innstillinger.
Ønsker du ikke å åpne din private profil er alternativet at du opprettet en tilleggskonto.
Instagram er et gratis program, så det vil ikke koste deg noe.
Hvordan legge tekst på bilde?
Det finnes en rekke applikasjoner som kan lastes ned gratis både i Google Play og i Appstore.
PicLab og LineCamera er noen alternativer.
Samisk tastatur på mobiltelefon
Det finnes dessverre ikke samisk tastatur for alle telefoner ennå.
Men det finnes likevel flere metoder for å ta i bruk samiske bokstaver på mobilen.
Det finnes et nordsamisk tastatur for Android-telefoner.
Scandinavian keybord lastes ned i Google Play.
Hvis du ikke vil bruke Scandinavian keyboard er det også mulig å bruke Hrvatski, det kroatiske tastaturet, som allerede er installert på telefonen din.
Dette gir bokstavene áčđšž (ved å trykke lenge på acdsz), de eneste bokstavene du da mangler er dermed ŋŧ.
iPhone og Nokia
Det fins ikke noe nordsamisk tastatur for iPhone eller Nokia.
Som på Android-telefoner kan du bruke Hrvatski, det kroatiske tastaturet, som allerede er installert på telefonen din.
Dette gir bokstavene áčđšž (ved å trykke lenge på acdsz), de eneste bokstavene du da mangler er dermed ŋŧ.
Ordbøker på telefon
Lulesamisk: http://ntec.no/samisk/
Andre tips og triks
Hvordan få samisk tastatur på datamaskinen
En detaljert beskrivelse av hvordan man får samisk tastatur på datamaskinen sin finnes på Giellatekno sin hjemmeside.
http://giellatekno.uit.no/doc/infra/docu-keyboard.nno.html
Samisk retteprogram
På Giellatekno kan sine hjemmesider du også laste ned Divvun, et rettskrivningsverktøy for både Windows, MacOS, OpenOffice &amp;amp; LibraOffice, samt InDesign.
http://divvun.no/no/index.htm
I tillegg finnes både digitale ordbøker, interaktive samiskkurs og maskinbasert oversettelsestjeneste fra nordsamisk til norsk.
 
Idrett / Kulturliv / Forsiden - Sametinget Idrett
Sport og idrett har en sentral plass i det samiske samfunnet.
Historisk sett har fysisk aktivitet naturlig vært en del av den samiske kulturen.
Etter hvert som behovene har endret seg har mange av disse aktivitetene endret form og innhold, og fremstår i dag som basis for idrett og aktivitet både på høyt sportslig nivå og på mosjonsnivå.
Ansvarlig politiker
Les mer
Vis alle saker
Sametinget jobber for:
At samiske idrettsorganisasjoner skal være i stand til å organisere og legge til rette for idrettslig og fysisk aktivitet for alle, og derigjennom skape arenaer som er identitetsskapende spesielt for barn og unge.
At samisk ungdom skal kunne delta i idrettslige aktiviteter sammen med ungdom fra andre land og områder, og på den måten styrke samhørigheten med andre urfolksgrupper og arktiske befolkningsgrupper.
At samisk idrett skal tilgodeses med en større andel av statlige spillemidler
Økonomiske virkemidler
Målet for Sametingets virkemidler til idrett er et mangfold av idrettsaktiviteter.
Delmålet er et bredt og godt idrettstilbud for den samiske befolkningen.
Sametinget gir direktetilskudd til følgende to organisasjoner som organiserer samiske idrettsaktiviteter: Sámiid Valáštallanlihttu-Norga/Samenes idrettsforbund-Norge (SVL- N) og Sámi Heargevuodjin-lihttu/Saami Reindeer-Race Federation (SHL).
I tillegg gir Sametinget tilskudd til samisk ungdoms deltakelse i både idretts- og kulturdelen av Arctic Winter Games (AWG).
Direktetilskuddene til idrett skal bidra til at de samiske idrettsorganisasjonene kan utvikle et idrettstilbud både på bredde- og toppnivå.
Historisk sett har fysisk aktivitet naturlig vært en del av den samiske kulturen.
 
Áigin Lávra - Sommeren i Bassegohppi
Áthoš-Ánde er noaidi, sjaman.
han har skapt seg om til en ravnog ber Áigin Lávra være med han.
De flyr over snedekkede fjell og følger en dyp dal til kysten.
Sommeren i Bassegohppi er en roman for barn og ungdom.
Her kan du være med Áigin Lávra på en overnaturlig rese til spennende og spesielle hendelser på et gammelt samisk hellig sted.
Boka er Torkel Rasmussens første roman for barn og ungdom.
Tidligere har han gitt ut to bildebøker for barn
 
Denne boka er et dokumentarprosjekt som illustrerer hvordan sørsamer tradisjonelt har slaktet matrein i mer enn tusen år.
Tradisjonelle verdier, prosedyrer og kunnskap er overført og bevart gjennom generasjoner ved hjelp av det samiske språkets detaljrikdom.
Forhåpentligvis blir boka et hjelpemiddel for å bevare og holde denne språkrikdommen levende.
Vi håper også at boka inspirerer til samtale og diskusjon mellom eldre og yngre språkbærere, og i det hele tatt blir til glede for lesere i alle aldre.
Boka er et samarbeidsprosjekt mellom Sijti Jarnge og ČálliidLágádus.
Vi er samer
 
Kristuskransen
I Getsemane
 
Kristuskransen
Gen. 2:4-7
 
Kristuskransen
Hvilestedet
Når du holder i stillhetsperlene kan du hvile i alt som er.
Gud ser deg og tar imot deg. Du kan bare være.
Gud er hos deg uten krav.
Du trenger ingen ord, du kan bare være stille.
Kanskje du i fantasien kan finne et sted som du kan legge inn i stillhetsperlene som minner deg om den følelsen.
 
Lær om: Kirka
Snåsa kirke
Snåsa har én kirke.
Snåsa er kjerneområde for samisk kultur.
Snåsa kirke fikk sitt første samiske håndverk da Martha Jåma med sin svigerdatter Marja Leena bekledde alterringen med skåerrie / reinskinn.
Når en kommer inn i kirka, ser en straks eatneme, lysgloben med et samisk kors.
Den ble gitt til kirka som gave og er smidd av en lokal smed.
Enkeltpersoner med engasjement, blant annet Martha Jåma og Maja Dunfjell har gjordt det mulig å utstyre kirka i rødt tekstil;
messehakel, tre antependier (klede foran alter/lesepult/prekestol) med tinntrådsbroderier av Martha Jåma.
Prestens lilla stola har samisk ornamentikk - tinntrådsbroderier av Martha Jåma.
Menigheten har tekstlesing på samisk flere ganger i året.
Det synges på samisk språk.
Samisk liturgi brukes ved spesielle anledninger.
På kirkegården kan vi se graver med samisk preg, dvs vakre natursteiner, samisk tekst og/eller samisk ornamentikk.
 
Lær om: Bål
De ti bud
Budene var leveregler for Guds utvalgte folk, israelittene.
Gud gir folket en lov fordi han vil være god mot det.
Å ha gode rammer for livet, kan sies å være en kjærlighetserklæring fra Gud.
Menneskene trenger lover for å ha orden og fred.
De første tre budene handler om menneskets forhold til Gud.
De sju neste handler om menneskenes forhold til hverandre.
Budene er samlet i i det dobbelte kjærlighetsbudet: Du skal elske Gud over alle ting, og dine medmennesker som deg selv.
Har du brutt noen av disse budene i det siste?
Hvilket bud er vanskelig å holde?
 
Dine tanker
Hvorfor konfirmant?
Jeg gjør det fordi det er en fin tradisjon.
Jeg får min egen kofte.
Og masse slekt samles til konfirmasjonen.
Karianne 14 år
 
Virksomhet
Samisk kirkeråd
Virksomhet
Kristuskransen
Hva jobber Samisk kirkeråd med?
Samisk kirkeråd for den norske kirke er Kirkemøtets organ for samisk kirkeliv og skal fremme, verne og samordne samisk kirkeliv i Den norske kirke.
Samisk kirkeråds arbeidsområde er alle saker som etter rådets oppfatning berører samisk kirkeliv.
-Samisk kirkeliv utvikler materiell til trosopplæringen, reviatiserer samisk salmesang, utarbeider samisk liturgi.
-Samisk kirkeråd ønsker å rekruttere samisk ungdom for kirkelig tjeneste.
-Samisk kirkeråd ønsker å styrke samisk kirkeliv over grensene i de nordiske landene og Russland.
-Samisk kirkeråd samarbeider gjennom Kirkens verdensråd med urfolk i hele verden.
 
Kristuskransen
Om Kristuskransen
Martin Lönnebo, pensjonert biskop i den svenske kirken, har utviklet og skapt kristuskransen.
I konseptet ligger mange mulige måter å bruke kristuskransen på.
Du kan be med kristuskransen, lese Bibelen med hjelp av den eller tenke over de spørsmål den vekker i deg.
Det finnes flere opplegg og bøker med utgangspunkt i kristuskransen.
Denne cyberkristuskransen som du nå har funnet, er vårt bidrag.
Hver perle følger et tema som presenteres.
Til hver perle finnes det bibelord og andre tekster, samt arbeidsoppgaver som hører til temaet.
Vi ønsker at du som skal bruke dette materialet som konfirmant eller konfirmantlærer, skal kjenne deg fri til å legge til og forkaste, skrive om, stryke over - eller stryke under.
Vi håper at du blir rørt eller opprørt, og finner svar som er rette for deg.
Vi håper at kristuskransen skal oppmuntre til åpen og modig tenkning rundt eksistensielle og etiske problemstillinger i en kristen ramme.
Vi ønsker at de temaene som kristuskransen tar opp skal føles aktuelle midt inn i det livet du lever.
Vi har hatt lyst til å dele gullkorn som vi har funnet: i bibeltekster, samisk visdomslitteratur, historiske hendelser, bilder og musikk.
Vil du vite mer om våre kilder?
Se under fliken ”Om Oss”.
Her kan du finne boktips hvis du vil lese mer.
 
Samisk kirkeråd
Samisk kirkeråd
Hilsning
Virksomhet
Kristuskransen
Samisk kirkeråd
Samisk kirkeråd ble opprettet av Kirkemøtet 1992. Rådet skal fremme, verne og samordne samisk kirkeliv i Den norske kirke.
Samisk kirkeråds arbeidsområde er alle saker som etter rådets oppfatning berører samisk kirkeliv.
De tre store samiske befolkningsgrupper i Norge, nordsamer, lulesamer og sørsamer, er representert i rådet som har åtte medlemmer.
Samisk kirkeråds medlemmer er:
Anne Dalheim (leder), Ingar Nikolaisen Kuoljok, lulesamisk representant / Sør-Hålogaland bispedømme, Jonhild Joma, sørsamisk representant / Nidaros bispedømme, Kirsten Isaksen, nordsamisk representant / Nord-Hålogaland bispedømme, Mari Helander, samisk representant fra Sør-Norge, Jovnna Z Dunfjell, Sametingets representant, Tor Berger Jørgensen, Bispemøtets representant
 
Ingen gruvedrift i Nussir selv om reguleringsplan er godkjent / Energi og mineraler / Miljø, areal og kulturvern / Forsiden - Sametinget
Ingen gruvedrift i Nussir selv om reguleringsplan er godkjent
Sametingsråd Silje Karine Muotka er redd for miljøet og reindriftens fremtid i Kvalsund etter at Kommunal- og moderniseringsminister Jan Tore Sanner godkjente reguleringsplanen for Nussir og Ulveryggen i Kvalsund kommune i Finnmark.
-Jeg er ikke overrasket, men likevel skuffet over at kommunal- og moderniseringsminister Jan Tore Sanner gir tillatelse til en reguleringsplan for en virksomhet med begrenset samfunnsmessig nytte samtidig som en slik gruve vil ha store negative konsekvenser for miljø, fiske og reindrift, sier Sametingsråd Silje Karine Muotka.
I sin godkjennelse av reguleringsplanen legger kommunalministeren til grunn at ingen gruveaktivitet kan skje før det er oppnådd enighet med reindriftsnæringen om avbøtende tiltak.
I tillegg til dette må planene godkjennes av Miljødirektoratet og det må gis driftskonsesjon fra mineralmyndighetene.
-Kravet om at Nussir ASA må oppnå enighet med reindriftsnæringen om sitt tiltak er likevel positivt, forutsatt at en gruvevirksomhet ikke starter om slik enighet ikke oppnås.
Det er viktig at reindrifta ikke føler at de blir presset til å godta noe de ikke kan leve med, sier Muotka.
Når dette er sagt finner jeg det underlig at statsråd Jan Tore Sanner slik skyver fra seg et folkerettslig ansvar for å sikre grunnlaget for de som lever av reindrifta til et gruveselskap.
Saken viser hvor store vanskeligheter regjeringen har med selv å gjennomføre folkerettslige forpliktelser i konkrete saker, sier Muotka.
-Jeg mener det er galt og uforsvarlig å tillate en gruvedrift som planlagt i Nussir og Ulveryggen.
Jeg vil derfor fortsette å arbeide for at en slik virksomhet ikke blir realisert, og det skal gås flere myndighetsrunder både etter forurensingsloven, vannforskriften og mineralloven, avslutter Muotka.
For mer informasjon:
 
Inngår samarbeidsavtale med Norsk fosterhjemsforening.
/ Barnevern / Helse og sosial / Forsiden - Sametinget
Inngår samarbeidsavtale med Norsk fosterhjemsforening.
Sametinget underskriver samarbeidsavtale med Norsk fosterhjemsforening.
Formålet med avtalen er å legge tilrette for en god fosterhjemsomsorg for samiske barn, der barnas språk og kultur blir ivaretatt.
Sametinget og Norsk fosterhjemsforening ønsker at samarbeidet skal bidra til et større fokus på samisk språk og kultur i fosterhjemsomsorgen.
Det skal arbeides for at fosterhjemstiltak som er tilpasset samisk kultur og språk skal prioriteres, som f.eks slektsfosterhjem.
-Samiske barn møter et barnevern som ikke alltid er i stand til å ivareta deres rett til å vokse opp med sitt samiske språk og sin kultur.
Barnas språk og kultur blir ikke alltid tilstrekkelig vektlagt ved valg av omsorgsformer, og det gir konsekvenser for barnas liv.
Derfor er det viktig at samiske barn plasseres i fosterhjem hvor barnas språk og kulturen har en naturlig plass, sier sametingsråd Henrik Olsen.
Olsen sier videre at Norsk fosterhjemsforening vil være gode talspersoner for en fosterhjemsomsorg for samiske barn som også ivaretar deres rett til bevaring av egen språk og kultur i oppveksten.
Norsk fosterhjemsforening:
Norsk Fosterhjemsforening er en landsdekkende og uavhengig interesseorganisasjon som har som formål å heve kvaliteten på alle plan innen fosterhjemsomsorgen.
Mer info: Sametingsråd Henrik Olsen, 907 75 219
 
Innlegg ved presentasjon av Sametingsrådets beretning 23.09.15 / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Innlegg ved presentasjon av Sametingsrådets beretning 23.09.15
FNs komité for bekjempelse av rasediskriminering (CERD) har nylig offentliggjort sin siste periodiske rapport om Norge.
I rapporten uttrykker komiteen reell bekymring over norske myndigheters innsats for å bekjempe rasisme og hatprat mot etniske minoriteter og andre sårbare grupper.
Komiteen anbefaler flere tiltak for å styrke lovverk og planer for bekjempelse av rasistisk motivert vold og voksende fremmedfrykt og diskriminering.
I likhet med Sametingsrådet og flertallet i denne forsamlingen, er FNs rasediskrimineringskomité svært bekymret for språk- og opplæringssituasjonen for samiske barn.
Sametinget har over mange år bedt om en økning av ressursene til samisk opplæring: læremidler, finansiering og lærerressurser.
Dette vil også i fortsettelsen være tema for vår dialog om budsjett og budsjettbehov med regjeringen.
Jeg er også tilfreds med at FNs komité for bekjempelse av rasediskriminering adresserer norske myndigheters manglende oppfølging av Finnmarksloven og identifikasjon av rettigheter til land og vann i og utenfor Finnmark.
Som kjent har Sametingsrådet over lang tid kritisert manglende beskyttelse for urfolk og rettigheter i minerallovgivingen og svikt i plikten på reelle konsultasjoner mellom norske myndigheter og Sametinget.
Også dette har komiteen merket seg.
De siste års innsats og arbeid fra stater og urfolk på den internasjonale arena har båret frukter.
Jeg minner om FNs erklæring om urfolks rettigheter og Alta 2013.
Den gode utviklingen viser nødvendigheten av at Sametinget deltar aktivt på den internasjonale arena.
Globaliseringstendensene medfører at beslutninger internasjonalt får konsekvenser lokalt i våre hverdagsliv.
Sametingsmelding om solidaritet og internasjonalt arbeid behandles denne uka.
Der foreslår Sametingsrådet blant annet å styrke innsatsen overfor EUs beslutningsorganer.
Meldingen og strategiene der er verktøy som vil styrke Sametingets rolle som en internasjonal aktør.
Samtidig skal vi bidra til å konkretisere FNs erklæring om urfolksrettigheter for det samiske folket på hjemmebane.
Endrings- og utviklingstakten lokalt, nasjonalt og internasjonalt gjør at det samiske samfunnet stadig står overfor nye utfordringer.
Dette krever nye tanker og løsninger.
Sist uke presenterte Sametingsrådet derfor en utredning om perspektiver på regjeringens kommunereform.
Jeg merket meg at plenumsleder Gaski innledningsvis i dag stilte oss spørsmålet;
hvordan vil dagens samepolitikk bli vurdert om 150 år?
La meg si det slik: regjeringens kommunereform er også samepolitikk.
Den vil berøre store og viktige politikkområder for samene, og den vil berøre spørsmål som omhandler samiske politiske rettigheter, ressurser og landområder og kulturelle rettigheter.
Utredningen skal nå ut på en bred høringsprosess i det samiske samfunnet.
Men allerede nå kan jeg si at Sametingsrådets holdning i arbeidet med kommunereformen er at reformen må styrke rettighetssituasjonen og tjenestetilbudet for samer i kommunene.
Hvis det om 150 år skal snakkes samisk i kommunene, undervises på samisk i skolen og leves samiske liv, så må kommunestruktur og rettigheter legge til rette for det.
Kommunereformen har ikke assimilering som formål, slik vi hørte om tidligere i dag fra fornorskningspolitikkens århundre.
Men jeg frykter allikevel at den på sikt kan få slike effekter, dersom samer blir en kulturell og politisk minoritet i alle framtidens kommuner.
Plenumsleder Som også FNs rasediskrimineringskomité nevner, så er samiske områder og rettigheter under sterkt press fra storsamfunnet, både med hensyn til fiskeriressurser, mineralressurser og arealressurser.
Kommunereformen og utfordringer knyttet til samisk kultur, språk og opplæring viser at det er et reelt behov for å se overordnet og samlet på disse utfordringene.
Første anledning er senere denne uken:
Sametinget skal under dette plenum behandle sak 37/15 Endring av ordlyden i Grunnloven § 108 og Grunnloven på samisk.
Sametingsrådet foreslår en presisering i grunnloven om det samiske folkets status som landets urfolk.
Det er et høyst realpolitisk grep, og som står i forhold til de utfordringer og utviklingstrekk samene står overfor i dag.
Plenumsleder Sametingsrådet har i august gjennomført en rundreise langs finnmarkskysten.
Ressursene i havet er kilde til vekst og optimisme langs hele kysten.
Hele Sametingsrådet har latt seg begeistre av livskraft og ståpå-viljen vi har møtt på hele turen fra Vardø til Havøysund.
Inntrykk og innspill tar vi med videre i arbeidet med Sjøsamiske strategier.
Sametingsrådet har besluttet å gi sin støtte og til tilslutning til årets TV-aksjon i regi av Regnskogfondet Jeg oppfordrer samtlige representanter og samer for øvrig om å engasjere seg i årets aksjon.
Årets aksjon retter seg spesielt mot urfolk i regnskogområder og kampen for urfolks rettigheter.
Meld deg som bøssebærer eller bidra på andre måter.
Takk for oppmerksomheten.
 
Innmelding i valgmanntallet / Valg og manntall / Forsiden - Sametinget
Innmelding i valgmanntallet
Innmelding via internett
For å melde deg inn via internett må du logge inn med ID-portalen/MinID.
Alle som avgir erklæring om at de oppfatter seg selv som same, og som enten
a) har samisk som hjemmespråk, eller b) har eller har hatt forelder, besteforelder eller oldeforelder med samisk som hjemmespråk, eller c) er barn av person som står eller har stått i manntallet kan kreve seg innført i valgmanntallet.
Alle samer fra Norge som er over 18 år eller fyller 18 år i valgåret, har rett til å registrere seg i valgmanntallet.
Samer som er statsborgere i andre nordiske land kan registrere seg i valgmanntallet dersom de den 30. juni i valgåret står innført i folkeregisteret som bosatt i Norge.
Samer som ikke er fra et nordisk land, kan registrere seg i valgmanntallet dersom de har stått innført i folkeregisteret som bosatt i Norge de tre siste årene før valgdagen.
 
Innspill til melding om internasjonalt arbeid / Internasjonalt urfolkssamarbeid / Internasjonalt arbeid / Forsiden - Sametinget Innspill til melding om internasjonalt arbeid
Sametingsrådet skal fremme en melding med forslag til politikk om Sametingets internasjonale arbeid.
Alle som ønsker har anledning til å komme med forslag og innspill til innholdet i denne meldingen.
Sametinget forankrer det meste av sitt politiske arbeid i politiske meldinger om ulike tema.
Forrige melding om internasjonalt arbeid var i 2006.
Siden da har FN vedtatt erklæringa om urfolks rettigheter.
Norge har ratifisert erklæringa og er derfor forpliktet til å gjennomføre innholdet i erklæringa gjennom både norsk rett, politikken eller gjennom tiltak.
112,63 kB FNs verdenskonferanse om urfolk i 2014 vedtok et sluttdokument der statene bekrefter vilje og ønske om å implementere FNs erklæring om urfolks rettigheter både på internasjonalt og nasjonalt nivå.
Ny melding om internasjonalt arbeid vil ta utgangspunkt i sametingsrådets redegjørelse om samisk internasjonale arbeid, som ble plenumsbehandlet tidligere i år.
Meldingen vil innarbeide den utviklingen som har skjedd i det internasjonale urfolksarbeidet og urfolksretten siden forrige melding.
Mål og prinsipper for arbeidet:
- de rettigheter som anerkjennes i FN-erklæringen er minstestandarder for overlevelsen av verdens urfolk, og deres verdighet og velferd.
- innholdet i erklæringen skal implementeres i lovverk og praktisk politikk som påvirker det samiske folk og andre urfolks hverdag.
Meldingens innsatsområder:
Per i dag ser man for seg fem hovedfelt i meldinga:
Det samiske samarbeidet: som omhandler det Samiske parlamentariske råd, arbeidet med nordiske samekonvensjon og samer bosatt i Russland.
”Nordområdepolitkken”: som vil omtale Barentssamarbeidet, EU og Arktiske råd.
FN-arbeidet: Samarbeid med urfolk, stater og organisasjoner
Solidaritet og samarbeid med urfolk: om å bistå til at situasjonen til andre urfolk blir bedre gjennom politisk støtte, utveksling av kompetanse og erfaringer, samt bistand til kapasitetsfremmende tiltak og andre prosjekter
Globale utfordringer: forhold som påvirker urfolk, klimaendringer, bærekraftig utvikling, helsespørsmål og andre forhold.
Sametingsrådet har hittil blant annet hatt møter med samiske organisasjoner og institusjoner som Samerådet, Gáldu, Sámi nissonforum, Mama Sara Education Foundation og Árran Julevsáme guovdásj.
Slik kan du komme med innspill
Les sametingsrådets redegjørelse om samisk internasjonale arbeid og send dine innspill per e-post til Jon Petter Gintal jon.petter.gintal@samediggi.no og Inger Johanne Mudenia inger.johanne.mudenia@samediggi.no
Frist for å sende innspill er satt til 9. januar 2015.
 
Internasjonalt arbeid / Forsiden - Sametinget
Internasjonalt arbeid
Urfolk i verden lever under svært ulike, og ofte vanskelige livsvilkår.
En internasjonal regulering av statenes håndtering og samhandling med urfolk har derfor vært av svært stor betydning for verdens urfolk.
Dette både for å bli akseptert som urfolk og for at statene i sin politikkutforming respekterer urfolks særskilte posisjon og interesser som folk.
Ansvarlig politiker
Samisk samarbeid
Grenseoverskridende regionalt samarbeid
Internasjonalt urfolkssamarbeid
En styrking av menneskerettighetene for urfolk.
En bærekraftig utvikling som trygger det materielle grunnlaget for samisk og andre urfolks kultur.
Et utstrakt samarbeid mellom samene over landegrensene
At de nordiske landene underskriver en Nordisk samekonvensjon som anerkjenner urfolks rett til selvbestemmelse.
Sametinget forvalter prinsipielle standpunkt og interesser som fremmes og forsvares på den internasjonale arena.
Det er viktig at urfolksdimensjonen i nasjonale og internasjonale fora blir ivaretatt og, og at saker som har betydning for urfolk blir fremmet både nasjonalt og internasjonalt.
Selve eksistensen og tilværelsen til urfolksgruppene bygger på utvikling og hvordan utvikling forankres lokalt, nasjonalt og internasjonalt.
Fleksibilitet og omstilling, kontinuitet og fornyelser er sentrale begreper for formingen av morgendagens urfolkssamfunn.
For noen urfolksgrupper har utviklingen av det moderne fellesskapet vært en selvfølge, mens for andre har samfunnsendringer medført uløselige dilemma og opplevelse av ikke å mestre den nye tid.
Mange opplever og ikke få ta del i velstandsuttviklingen, det er for eksempel klare paralleller mellom fattigdom og urfolk.
Og mange er også fremmedgjort i forholdet til det moderne teknologiske samfunnet som har tatt form de siste tiårene.
Samenes kulturelle mobilisering, som skjøt ny fart fra slutten av 1960-tallet, medførte et klart behov for å internasjonalisere kampen for kulturell overlevelse og utvikling.
Samesak ble i økende grad urfolkssak.
De samiske organisasjonene arbeidet fra 1970-tallet aktivt for å delta i det internasjonale urfolksarbeidet blant annet gjennom stiftelsen av Verdensrådet for urfolk (WCIP) i 1975.
Seinere har urfolk arbeid med ILO-konvensjon nr. 169 om urfolk og stammefolk i selvstendige stater, FNs erklæring om urfolks rettigheter og den dynamiske utviklingen av FN-konvensjonen om sivile og politiske rettigheter av 1966.
Det internasjonale urfolksarbeidet, og samenes deltakelse i dette, har hatt direkte betydning for samenes situasjon.
Dette kom svært tydelig fram i prosessen som ledet fram til finnmarksloven i 2005.
Både ILO, FNs rasediskrimineringskomité, FNs spesialrapportør for urfolks menneskerettighetssituasjon og internasjonale folkerettseksperter sine uttalelser og anbefalinger var av avgjørende betydning for at samiske rettigheter ble anerkjent i den grad de ble ved vedtakelsen av finnmarksloven.
Det grenseoverskridende arbeidet retter seg blant annet mot nasjonale og internasjonale fora som angår FN, Samisk parlamentarisk råd, Barentssamarbeidet, det Arktiske samarbeidet, nordisk samarbeid, nordområdepolitikken, Interreg og den nordlige dimensjon (EU).
 
Internasjonalt urfolkssamarbeid / Internasjonalt arbeid / Forsiden - Sametinget
Internasjonalt urfolkssamarbeid
Sametinget samhandler og samarbeider med andre samiske og urfolks organisasjoner, institusjoner og nettverk som jobber grenseoverskridende.
Ansvarlig politiker
Aktuelt
Les mer
Les mer
Vis alle saker
Sametinget jobber for:
At de nordiske landene underskriver en Nordisk samekonvensjon som anerkjenner urfolks rett til selvbestemmelse.
En styrking av menneskerettighetene for urfolk.
En bærekraftig utvikling som trygger det materielle grunnlaget for samisk og andre urfolks kultur.
Nordisk samekonvensjon Behov for en overnasjonal beskyttelse og overnasjonal tilretteleggelse av et regelverk som tar hensyn til den samiske befolkning i våre tradisjonelle om råder, har vært et stadig tilbakevendende tema når samiske organisasjoner har vært samlet.
Dette har skjedd med bakgrunn i at samefolket tradisjonelle områder gjennom historiens løp har blitt delt opp slik at vi bebor områder i fire land.
I fire land med til dels ulik lovgivning, ulik politikk og ulike preferanser.
Preferanser som i ulik grad tilgodeser samenes posisjon som urfolk og minoritet.
Under Nordisk Råds sesjon i Reykjavik i 28. februar 1995 besluttet de nordiske ministrene med ansvar for samiske spørsmål å inngå et samarbeid med sikte på en nordisk samekonvensjon.
Det ble besluttet å nedsette en arbeidsgruppe som skulle utrede behov og grunnlag for en konvensjon.
Denne arbeidsgruppen fremmet sin innstilling i juni 1998.
Arbeidsgruppen skulle ikke legge fram forslag til konvensjonstekst, men komme med anbefalinger vedrørende den videre prosessen.
Arbeidsgruppen konkluderte med at det er grunnlag og behov for en nordisk samekonvensjon og at dette arbeidet burde videreføres ved å oppnevne et ekspertutvalg med mandat til å utarbeide et forhandlingsutkast.
De respektive ministrene med ansvar for samiske spørsmål besluttet på møtet i Stockholm 7. november 2001 å nedsette en ekspertgruppe med oppgave å utarbeide forslag til en nordisk samekonvensjon.
Høyesterettsjustitiarius Carsten Smith ble oppnevnt som ekspertgruppens leder.
De øvrige medlemmer og vara-medlemmer representerte alle framstående ekspertise inne folkerett og internasjonal urfolksrett.
I 2005 la ekspertgruppen fram et forslag til en nordisk samekonvensjon.
Konvensjonsforslaget har som målsetting å sikre en bedre og tryggere framtid for samene både som et folk i Norden og som enkeltindivider innenfor de respektive nordiske land.
Konvensjonsforlaget etablerer ingen krav eller utfordringer i forhold til de stater samene bebor ut over krav om nødvendig respekt for samisk identitet, språk, kultur og levesett.
Dette er rettigheter som allerede er søkt tilstrebet i allerede eksisterende internasjonale rettslige standarder som gjelder minoriteter og som alle de nordiske land bekjenner seg til.
Videre gjelder det rettigheter samene har som urfolk i Norden.
Rettigheter som skal sikre mot fortrengsel og fremmedgjøring i forhold til de områder og de materielle forutsetninger for samenes egen kultur og levesett.
Erkjennelsen av den historiske tilstedeværelse av flere folk innenfor de respektive lands grenser skaper utfordringer med hensyn til gjensidig respekt og anerkjennelse av den enkelte folkegruppes opprinnelse, språk, kultur og levesett, og forplikter til aktiv handling fra statens øverste organer, og om nødvendig til samarbeid med andre stater dersom det er nødvendig for å realisere målsettingene.
Les mer om utkastet til Nordisk samekonvensjon her.
I mars 2011 startet forhandlingene mellom Finland, Sverige og Norge om nordisk samekonvensjon.
En arbeidsgruppe vurderte konvensjonskastet fra ekspertgruppen, og avga i 2007 en rapport - " Gjennomgåelse av utkast til nordisk samekonvensjon — vurdering av forholdet til gjeldende folkerettslige forpliktelser og gjeldende nasjonal rett i Norge ".
Arbeidsgruppen bestod av medlemmer fra Arbeids- og inkluderingsdepartementet, Justisdepartementet, Kommunal- og regionaldepartementet, Utenriksdepartementet, og Sametinget.
Forhandlingene mellom Sverige, Finland og Norge er organisert etter en toleddet modell.
Den første fasen består av en gjennomgang av konvensjonsutkastet, hvor partene redegjør for sine synspunkter på de enkelte kapitler og artikler.
Det vil ikke bli substansforhandlinger i denne fasen.
I runde nummer to skal det gjennomføres reelle forhandlinger om konvensjonsutkastet.
Det er en målsetning at hele prosessen skal være sluttført innen fem år.
Den norske forhandlingsdelegasjonen ledes av Fornyings-, administrasjons- og kirkedepartementet og har for øvrig representanter fra Utenriksdepartementet og Sametinget.
Biologisk mangfold
Det samiske samfunnet, og andre urfolkssamfunn, står overfor utfordringer som fordrer en dynamisk og sektorovergripende politikk og forvaltning der urfolksrettigheter, kulturvern og naturforvaltning må ses i sammenheng.
Dette er viktig ikke bare fordi urfolks kultur kan sies å være nært knyttet til naturen, men også fordi internasjonale miljøkonvensjoner må ses i sammenheng med urfolksrettighetene.
Bevaring av levesettet og kulturen til urfolk bidrar til bevaring av biologisk mangfold, og omvendt.
Utvikling av miljøstandarder som trygger det materielle grunnlaget for samisk og andre urfolks kultur er viktig for å sikre en bærekraftig utvikling.
Internasjonalt er det FNs konvensjon om biologisk mangfold fra 1992 og FNs miljøprogram (UNEP)som er toneangivende og styrende i forhold til bruk og vern av verdens naturressurser.
I dag er det 193 medlemsland som har ratifisert biokonvensjonen og som er forpliktet til å følge målene og formålet om bevaring og bærekraftig bruk av biologisk mangfold.
Naturressursene representerer store verdier og gir grunnlaget til menneskers liv, kosthold og helse.
I FN jobbes det for bindende avtaler som skal sikre en rettferdig fordeling av de fordeler som bruken av naturen gir.
Konvensjonen om biologisk mangfold anerkjenner den nære avhengigheten som er mellom urfolk og natur.
Det særlige tilknytningsforholdet mellom urfolks kultur og naturen er bakgrunnen for at Samerettsutvalget allerede i NOU 1984:18 foreslo regler for å beskytte samenes bruk av naturressursene.
Dette tilknytningsforholdet ble allerede vektlagt av FNs Spesialrapportør Josê R. Martinez Cobo i hans rapport som ble utarbeidet i tidsrommet 1972-1982.
I rapporten vektlegger Cobo viktigheten av å forstå og kjenne til hvilket tilknytningsforhold urfolk har til sine landområder.
Naturen er basis for urfolks eksistens og for deres verdensforståelse, tro, sedvaner, tradisjoner og kultur som helhet.
Tilknytningsforholdet er ikke bare relatert til rådigheten over land og ressurser eller hvor mye man kan utnytte disse, men like mye til andre aspekter av livet, slik som slektskap, overlevering av tradisjonell kunnskap og tilhørigheten til områdene.
Det samiske grunnsynet sier naturen bare er til låns og at den skal brukes på slik at den kan gå i arv til neste generasjon i samme tilstand som vi mottok den i.
Denne tenkemåten er i samsvar med begrepet bærekraftig utvikling som er definert som en samfunnsutvikling som imøtekommer dagens behov uten å forringe mulighetene for kommende generasjoner til å få dekket sine behov.
Begrepet ble gjort kjent i norsk språk gjennom rapporten Vår felles framtid fremlagt i 1987 av FNs Verdenskommisjon for miljø og utvikling, bedre kjent som Brundtlandkommisjonen, som ble opprettet i 1983.
FNs konvensjon om biologisk mangfold (CBD)
Verdens naturressurser gir grunnlaget til menneskers liv, kosthold og helse.
FNs konvensjon om biologisk mangfold (22. mai 1992) er ratifisert og trådte i kraft for Norge 29. desember 1993.
Formålet med CDB er bevaring av biologisk mangfold, bærekraftig bruk av biologisk mangfold og rettferdig fordeling av de fordeler som bruken av biologisk mangfold gir (artikkel 1).
CDB anerkjenner den nære avhengigheten som er mellom urfolk og biologiske ressurser (forordet artikkel 12).
CDB sier at statene skal respekter, bevare, og videreføre urfolks tradisjonell kunnskap, fornying og sikker (praktiseringen) som er relevant for bevaring og bærekraftig bruk av biologisk mangfold (artikkel 8 j), videre at sedvanemessig bruk av biologisk mangfold som er i tråd med kulturell utøvelse skal beskyttes og oppmuntres (artikkel 10 C), og at utveksling av informasjon som er relevant i forhold til bevaring og bærekraftig bruk av biologisk mangfold skal inkludere urfolk og tradisjonell kunnskap (artikkel 17.2).
Konvensjonen om biologisk mangfold er viktig fordi den anerkjenner urfolks tradisjonell kunnskap og slår fast at statene er forpliktet til å respektere, bevare og videreføre slik kunnskap som er relevant for bevaring og bærekraftig bruk av biologisk mangfold.
Videre sies det at sedvanemessig bruk av biologisk mangfold som er i tråd med kulturell utøvelse skal beskyttes og oppmuntres.
Les mer om FNs konvensjon om biologisk mangfold her.
CBD jobbet mot 2010 mål for å hindre tap av biologisk mangfold.
På Partsmøtet i 2004, COP 7, ble det gjort vedtak om arbeidsprogram for områdevern på land som skal sluttføres inne 2010 på land og 2012 for marine områder.
Det ble også gjort et vedtak (VII/28) om full og effektiv urfolksdeltakelse ved etableringer og forvaltning av eksisterende og nye verneområder innen 2008.
På partsmøtet i Japan i 2010, COP 10, ble det gjort vedtak på 49 ulike temaer.
Blant de viktigste temaene var vedtak en ny strategisk plan med 20 delmål under 4 strategiske hovedmål som skal nås innen 2020.
DELMÅL 18: Innen 2020 er urfolks og lokalsamfunns tradisjonelle kunnskap, innovasjoner og skikker relevant for bevaring og bærekraftig bruk av biologisk mangfold respektert, i samsvar med nasjonal lovgivning og relevante internasjonale forpliktelser, og til fulle integrert og reflektert i implementeringen av Konvensjonen med full og effektiv deltakelse av urfolk og lokalsamfunn på alle relevante nivå.
Naturen og kunnskapen om den representerer store verdier.
På partsmøtet, COP 10, ble Nagoya protokollen vedtatt.
Det er e internasjonal bindende protokoll under CBD som skal sikre en rettferdig fordeling av de fordeler som bruken av naturens genressurser gir.
Koblingen mellom tilgang til genressurser og urfolks tradisjonelle kunnskaper om dem er et sentralt element i protokollen.
Selv om protokollen gir stor grad fleksibilitet til nasjonal tilpasning så styrker den urfolks rettigheter på mange områder.
Det slås blant annet fast at urfolk kan ha eiendomsretten til genressurser i sine områder og at andre ikke kan gis tilgang tradisjonelle kunnskaper uten at urfolket som besitter kunnskapen har gitt sitt forhåndsinformerte samtykke til det.
Videre skal urfolks sikres en del av inntekten fra salget av varer laget fra genmaterialet fra planter eller andre organismer dersom urfolks tradisjonelle kunnskaper ble benyttes ved utnytting av genressursen.
Nagoya protokollen regulerer tilgang til genetiske ressurser og rettferdig fordeling av fordelene fra utnyttelsen av slike ressurser.
Innholdet i Nagoya protokollen er av en slik karakter og viktighet i forhold til samiske rettigheter og samiske interesser at statene, i samarbeid med sametingene, må igangsette prosesser for å vurdere hvordan dette kan implementeres og lovhjemles ved endringer i eksisterende lovverk eller ved ny lovgivning om tradisjonell kunnskap.
Nagoya protokollen er viktig for samene fordi den anerkjenner og ivaretar rettighetene og interessene som urfolk har til genetiske ressurser og til tradisjonell kunnskap som knytter seg til genetiske ressurser, herunder at også urfolk skal ta del i de fordeler som skapes ved utnytting av genetiske ressurser.
Nagoya protokollen slår fast at det innbyrdes forholdet mellom genetiske ressurser og tradisjonell kunnskap henger nøye sammen fordi urfolk besitter eierskap til dette.
Les mer om Nagoya protokollen her.
Sametinget har gjennom den norske delegasjonen deltatt i det internasjonale arbeidet med konvensjonen om biologisk mangfold og har blant annet bidratt til at statene er forpliktet til - så langt mulig og på den måte det er hensiktsmessig - å respektere, bevare og opprettholde - den tradisjonelle kunnskapen.
En forutsetning for å kunne oppfylle denne forpliktelsen er kjennskap til kunnskapen.
Dette innebærer bl.a. at de som innehar kunnskapen må bli hørt i beslutningsprosesser og politikkutforming om naturressurser i områder der urfolk bor og utøver sine næringer.
At partene skal sikre slik medvirkning blir understreket som helt sentralt i det arbeidet som skjer under CBD for å konkretisere innholdet i forpliktelsene i art. 8 (j) og 10 (c).
I Norge har vi kommet forholdsvis langt med implementering av CDB artikkel 8(j) om tradisjonell kunnskap ved gjennomføringen av naturmangfoldloven, jf. særlig § 8 (kunnskapsgrunnlaget), men også § 1 (formål) om bruk og vern som grunnlag for samisk kultur og § 14 (vektlegging av samiske interesser) er relevant.
Paragraf 8 i naturmangfoldloven annet ledd sier at myndighetene skal legge vekt på kunnskap som er basert på generasjoners erfaringer gjennom bruk av og samspill med naturen, herunder slik samisk bruk, og som kan bidra til bærekraftig bruk og vern av naturmangfoldet.
Les mer om naturmangfoldloven her.
Urfolksdeltakelsen i Norge reguleres av konsultasjonsavtalen mellom statlige myndigheter og Sametinget som sier at det skal konsulteres om lover og tiltak som påvirker samiske interesser direkte.
Sametinget inkluderes også i internasjonale prosesser knytet til tradisjonell kunnskap gjennom deltakelse i Norges delegasjon og forberedelser til slike møter.
Både sett i lys av arbeidet som gjøres opp mot tradisjonell kunnskap i Verdens immaterialrettsorganisasjon (WIPO) og oppfølgingen av arbeidet i den mellomstatlige komitéen for Nagoya-protokollen under CBD.
Sametinget er av den formening at en egen lovgiving om tradisjonell kunnskap må komme på pass i Norge i fremtiden dersom alle forpliktelsene skal kunne gjennomføres og implementeres nasjonalt.
I tillegg finansierer Sametinget og Fornyings-, administrasjons- og kirkedepartementet prosjektet Árbediehtu – Samisk Tradisjonell Kunnskap som gjennomføres i regi av Sámi allaskuvla/Samisk høgskole i Kautokeino.
De samarbeider videre med Statens naturoppsyn om et prosjekt om tradisjonell kunnskap som finansieres av Miljøverndepartementet: ”Mennesket og naturarven.
” Árbediehtu er et partnerprosjekt om dokumentasjon og beskyttelse av samisk tradisjonskunnskap i samarbeid med fire samiske institusjoner i Norge: Saemien Sijte, Árran, RiddoDuottarMuseat og Sjøsamisk kompetansesenter.
Prosjektets hovedmål er å utvikle en metodologi for dokumentasjon, bevaring, beskyttelse og lagring av tradisjonell kunnskap.
Les mer om Árbediehtu her.
Verdens immaterialrettsorganisasjon (WIPO)
Urfolk har en kollektive og individuelle rett til beskyttelse av sin materielle, og immaterielle kultur.
Immaterielle rettigheter en fellesbetegnelse for rettsbeskyttelsen av intellektuelle frembringelser, som for eksempel musikk, kunst, bilder, litteratur, naturkunnskap og oppfinnelser.
Beskyttelsen av immaterielle rettigheter er lovbestemt i de fleste land.
Internasjonalt er det organisasjonen World Intellectual Property Organization (WIPO), som arbeider for bruken og beskyttelsen av denne typen rettigheter.
Organisasjonen er et såkalt specialized agency under FN, og administrerer i alt 23 internasjonale traktater som omhandler forskjellige aspekter av immaterielle rettigheter.
184 stater er medlemmer i WIPO.
Det forhandles nå under WIPO i mellomstatlige komité om en legalt bindende avtale på internasjonalt nivå for immaterialrett, genetiske ressurser, tradisjonell kunnskap og folklore (WIPO/GRTKF/IGC).
Sametinget informeres og gis til innspill til Norges forhandlingsdelegasjon, samt deltar i delegasjonen ved behov og når vi har administrativ kapasitet tilgjengelig.
I forhandlingene støtter Sametinget Norges posisjoner om at det skal innføres effektiv rettslig beskyttelse av tradisjonell kunnskap og at et slikt internasjonalt regelverk skal være rettslig bindende.
Norge skal gå inn for at de berettigede i et beskyttelsessystem for tradisjonell kunnskap skal være de urfolkssamfunn eller lokalsamfunn som har utviklet (og utvikler) den tradisjonelle kunnskapen.
Norge skal gå imot forslag om at staten eller andre myndighetsorganer skal være berettigede eller å ha rett til å peke ut de berettigede.
Arbeidet i WIPO/GRTKF/IGC ses i sammenheng med arbeid i andre relevante fora og allerede etablert relevant internasjonalt regelverk, bl.a. CBD og Nagoya-protokollen til denne og FAO-traktaten om plantegenetiske ressurser for mat og landbruk.
Norge skal i IGC - GRTKF arbeide for en minst like sterk beskyttelse som det som følger av Nagoya-protokollen, herunder at eventuelle resultater i IGC - GRTKF utfyller og utbygger Nagoya-protokollen på områder hvor den er taus eller ikke anses som tilstrekkelig.
Tradisjonelle kulturuttrykk: Norge kan støtte at det innføres et effektivt system for rettslig beskyttelse.
Det er en forutsetning at vernet er klart avgrenset og balansert.
Tradisjonell kunnskap: Norge kan støtte at det innføres et effektivt system for rettslig beskyttelse som ligner på en immateriell rettighet, forutsatt at gjenstanden for beskyttelse er klart definert og avgrenset, og at det gjelder rimelige unntak.
Genetiske ressurser: Norge skal prioritere arbeidet for å få på plass et system med obligatorisk angivelse av opprinnelsen for genetiske ressurser og tradisjonell kunnskap i patentsøknader og søknader om plantesortsbeskyttelse.
Tradisjonelle kulturuttrykk (folklore): Norge støtter at det innføres et system for rettslig beskyttelse av tradisjonelle kulturuttrykk.
Norge kan støtte at et slikt vern skal være rettslig bindende: forutsatt at det er klart definert og tydelig avgrenset mot den frie felles kulturarven (public domain).
Les mer om Verdens immaterialrettsorganisasjon/WIPO her.
UNESCO er FNs organisasjon for utdanning, vitenskap, kultur og kommunikasjon.
Organisasjonens mandat er å bidra til fred og sikkerhet ved å fremme samarbeid mellom nasjoner innen de fire fagområdene.
Arbeidet med UNESCOs konvensjonen for vern og fremme av et mangfold av kulturuttrykk, er relevant i forhold til det arbeidet som gjøres i WIPO.
Fra samisk hold er gamle samiske symboler å anse som en felleseiendom, og det strider mot samisk rettsoppfatning å gi enerett til dem.
Dette fordrer en tosidighet vedrørende symbolbruk.
Det er viktig å beskytte uønsket bruk og kommersialisering som ikke kommer samiske samfunn til nytte.
Og det er viktig å ikke hindre nyttig samisk bruk av symbolene.
Samiske kunstnere og andre må ikke hindres i å bruke samisk fellesarv og hukommelse.
I forhold til patentmyndigheter er det viktig at dem viser varsomhet og forståelse på dette feltet.
Sametinget vil ha et internasjonalt fokus på dette sakskomplekset fremover.
Det har grenseflater mot andre temaer som for eksempel opphavsrettigheter til tradisjonelle joiker og samisk tradisjonelle kunnskaper.
Sametinget vil holde seg oppdatert på dette arbeidet.
Les mer om UNESCO her.
Klimaendringer
Klimaendringer angår urfolk i aller høyeste grad fordi urfolk ofte lever nært naturen og således i fronten av klimaendringene.
Dette gjelder særskilt for urfolk i Arktisk der klimaendringene skjer raskest.
I tillegg er selvsagt regnskogene og andre skogområder viktige leveområder for mange av klodens over 300 millioner urfolk som lever i rundt 70 land.
Verdenssamfunnet har gjennom FN slått fast at hovedutfordringene for en bærekraftig utvikling er fattigdom, tap av biologisk mangfold, spredning av miljøgifter og menneskeskapte klimaendringer.
Dersom de skadelige klimaendringene ikke bekjempes så vil det få katastrofale konsekvenser for menneskeheten.
Det er et paradoks at de som gjorde minst for å skape klimaendringene rammes først og hardest.
Et klima i endring fører til store skader.
Utviklingsland, urfolk og små øystater er i en særskilt utsatt stilling og karakteriseres som de mest sårbare for klimaendringer.
Sametinget er først og fremst et politisk organ og må derfor arbeide aktivt og vi legger premisser for å komme til politiske løsninger på de endringene som skjer.
Dette gjør Sametinget på tre fronter;
Vi er aktive for å få gode forpliktende internasjonale avtaler om reduksjon av klimagasser.
Vi støtter strategier for avbøtende tiltak i form av alternativ energiproduksjon, dersom disse også er rettferdige for urfolk.
Vi er aktive i arbeidet med utforming av nasjonale tilpasningsstrategier for klimaendringer, og påser ikke påvirker samiske interesser negativt.
Til pkt 1:
Sametinget arbeider for å oppnå internasjonale forpliktende avtaler om reduksjon av klimagasser.
Dette gjør vi internasjonalt, sammen med andre urfolk og sammen med norske myndigheter.
Vi har deltatt på urfolks globale toppmøte om klimaendringer i Anchorage i april 2009, og på mellomforhandlingene i Bangkok og Barcelona i forkant av klimatoppmøte i København under FNs klimakonvensjon.
Vi deltok i Norges delegasjon i København, Cancun og Durban på partsmøtene under FNs klimakonvensjon, både fra politisk og administrativt nivå.
Vi samarbeider også om klimapolitiske strategier i Samisk Parlamentarisk Råd som er et grenseoverskridende samisk samarbeidsorgan for samene i Norge, Sverige, Finland og Russland.
Vi har tett dialog med Naturvernforbundet og Regnskogfondet i det internasjonale klimaarbeidet.
Vi har deltatt på urfolks globale toppmøte om klimaendringer i Anchorage i april 2009, og på mellomforhandlingene i Bangkok og Barcelona i forkant av klimatoppmøte i København under FNs klimakonvensjon.
Vi deltok i Norges delegasjon i København, Cancun og Durban på partsmøtene under FNs klimakonvensjon, både fra politisk og administrativt nivå.
Vi samarbeider også om klimapolitiske strategier i Samisk Parlamentarisk Råd som er et grenseoverskridende samisk samarbeidsorgan for samene i Norge, Sverige, Finland og Russland.
Vi har tett dialog med Naturvernforbundet og Regnskogfondet i det internasjonale klimaarbeidet.
Til pkt. 2:
Sametinget støtter nasjonale strategier for avbøtende tiltak for reduksjon av klimagasser.
Alternativ energiproduksjon og utvikling av klimavennlig teknologi er viktig.
Vi arbeider for at avbørtende tiltak må iverksettes gjennom full respekt for urfolks rettigheter i form av deltakelse i beslutninger og sikring av naturgrunnlag.
Avbøtende tiltak må være rettferdige.
Det kan ikke være slik at vi som har gjort minst for å skape klimaendringene, nå rammes hardest både av disse endringene og av de avbøtende tiltakene.
Dette er det dessverre krevende å få forståelse for.
Vi arbeider for at avbørtende tiltak må iverksettes gjennom full respekt for urfolks rettigheter i form av deltakelse i beslutninger og sikring av naturgrunnlag.
Avbøtende tiltak må være rettferdige.
Det kan ikke være slik at vi som har gjort minst for å skape klimaendringene, nå rammes hardest både av disse endringene og av de avbøtende tiltakene.
Dette er det dessverre krevende å få forståelse for.
Til pkt. 3:
Sametinget bidrar i det nasjonale arbeidet for å utvikle tilpasningsstrategier for klimaendringene.
Vi ble enig med Miljøverndepartementet om mandat og sammensetning av et eget offentlig utvalg som nå utredet samfunnets sårbarhet og tilpasning til konsekvensene av klimaendringene.
Rektor ved Sámi allaskuvla Steinar Pedersen sitter i dette utvalget.
Vi vil følge opp arbeidet med NOU 2010:10 Tilpassing til eit klima i endring Vi satt i utredningsgruppen for delutredning 5: Tilpasning og avbøtende tiltak i Norwegian Arctic Climate Impact Assesment (NorACIA) som laget synteserapporten: Klimaendringer i norsk arktisk.
Konsekvenser for livet i nord.
Utgitt i mars 2010.
Så må vi ikke glemme;
opprettholdelsen av det samiske samfunnets fleksibilitet i form av tradisjonell ressursbruk og kombinasjon av næringsformer er den beste strategien for å kunne tilpasse oss endringer.
Derfor er lovgiving som sikrer retten til fjord- og kystfiske, sikrer arealgrunnlag for utmarkshøsting og reindrift en god klimatilpasningspolitikk.
Dette arbeider vi med daglig.
Vi ble enig med Miljøverndepartementet om mandat og sammensetning av et eget offentlig utvalg som nå utredet samfunnets sårbarhet og tilpasning til konsekvensene av klimaendringene.
Rektor ved Sámi allaskuvla Steinar Pedersen sitter i dette utvalget.
Vi vil følge opp arbeidet med NOU 2010:10 Tilpassing til eit klima i endring
Vi satt i utredningsgruppen for delutredning 5: Tilpasning og avbøtende tiltak i Norwegian Arctic Climate Impact Assesment (NorACIA) som laget synteserapporten: Klimaendringer i norsk arktisk.
Konsekvenser for livet i nord.
Utgitt i mars 2010.
Så må vi ikke glemme;
opprettholdelsen av det samiske samfunnets fleksibilitet i form av tradisjonell ressursbruk og kombinasjon av næringsformer er den beste strategien for å kunne tilpasse oss endringer.
Derfor er lovgiving som sikrer retten til fjord- og kystfiske, sikrer arealgrunnlag for utmarkshøsting og reindrift en god klimatilpasningspolitikk.
Dette arbeider vi med daglig.
FNs klimakonvensjon (UNFCCC) fra 1992 utgjør rammen for det internasjonale klimasamarbeidet.
Sametinget inngår i den norske delegasjonen til partsmøtene, COP, under FNs klimakonvensjon.
Kyoto-protokollen fra 1997 bygger videre på denne konvensjonen, og gir de fleste rike land en tallfestet forpliktelse til å redusere sine klimagassutslipp.
Kyoto-protokollens første forpliktelsesperiode til 2012 gir imidlertid svært små utslippskutt.
Toppmøtet på Bali i 2007 satte derfor i gang en toårlig forhandlingsprosess for å sørge for økt innsats, som etter planen skal sluttføres i København.
Forhandlingene framover er organisert i to arbeidsgrupper.
Den ene skal forhandle frem nye utslippsforpliktelser for Kyoto-landene.
Dette gjelder alle rike land bortsett fra USA som står utenfor Kyoto.
Flere aktører mener at det trengs en ny forpliktende avtale ved siden av Kyoto, som sørger for utslippsforpliktelser for USA og som regulerer finansiering av utslippskutt og klimatilpasning i fattige land.
Den andre arbeidsgruppen for langsiktig felles handling (AWG-LCA) skal forhandle om hvordan verdenssamfunnet kan øke sin innsats mot klimaendringene.
Mandatet er inndelt i fire områder der innsatsen skal økes på utslippsreduksjoner, tilpasning til klimaendringer, finansiering av klimatiltak og utvikling og spredning av klimateknologi.
Diskusjonen om reduserte utslipp fra avskogning og skogforringelse i utviklingsland har vært en del av klimaforhandlingene siden 2005.
Tanken er at utviklingsland som reduserer utslipp fra avskoging kompenseres økonomisk.
15 – 20 prosent av verdens klimagassutslipp stammer fra avskoging og degradering av skog i tropene.
Dette danner grunnlaget for det som nå har blitt til forhandlingene om REDD/REDD+ (Reducing Emissions from Deforestation and forest Degradation).
Mer enn 60 millioner urfolk er avhengig av skogen for å overleve.
For å forhindre at REDD-tiltak undergraver urfolks livsgrunnlag er det viktig at disse involveres i prosessen og at urfolks rettigheter respekteres.
I flertallsregjeringens politiske plattform legges det opp til å videreføre det norske klima- og skoginitiativet, og trappe opp innsatsen til om lag 3 milliarder kroner årlig.
REDD+ dreier seg om å stanse både storskala avskogning og forringelse av skogen.
Men etterhvert som flere og flere land har sett nytten av å fremme de spesielle utfordringer de har med forvaltning av skog, har forhandlingene blitt utvidet.
Nå omfatter de også tiltak for å øke tilveksten av trær i skog som er forringet - og områder som tidligere var avskoget.
Denne utvidelsen er symbolisert ved et plusstegn etter navnet REDD, altså REDD+.
Forkortelsen REDD og REDD+ brukes nå som en referanse til arbeid for å redde de tropiske skogene.
Sametinget forsøker å påvirke både Norge andres rolle i REDD+ i utviklingen av det internasjonale rammeverket, slik at det både bidrar til å redusere utslipp av klimagasser, stanser tapet av biomangfold og fremmer en bærekraft utvikling for urfolk som lever av og med de tropiske skogene.
Sametinget vil at Norge fremstår som en spydspiss for menneskerettighetene i klimaforhandlingene, og at ILO konvensjon nr. 169 om urfolk legges til grunn for Norges posisjoner i forhold til rettighetene til urfolk.
Og at urfolksperspektivet fremmes der det er relevant.
Les mer om FNs klimakonvensjon (UNFCCC) her.
 
Invitasjon til innspill – sametingsmelding om reindrift / Reindrift / Næringer / Forsiden - Sametinget
Målet med meldingen er å tydeliggjøre Sametingets reindriftspolitikk, samt styrke Sametinget både som en sentral politisk aktør og en sentral utviklingsaktør.
Etter planen skal meldingen legges fram for Sametingets behandling tidlig i 2016.
Politikkutviklingen og meldingsarbeidet skal skje i tett samarbeid med reindriftsnæringa.
Sametinget inviterer distrikter, siidaer, organisasjoner, institusjoner og enkeltpersoner til å komme med innspill til meldingsarbeidet.
I sametingsmeldingen er målet å utforme en helhetlig og framtidsrettet politikk med klare målsetninger som bidrar til å:
Styrke reindrifta som næring og øke verdiskapingen i næringen
Sikre reindriftas areal- og rettsgrunnlag
Sikre reindrifta gode og forutsigbare rammebetingelser
Sikre reindrifta som språk- og kulturbærer
I meldinga vil også bærekraft i reindrifta være et sentralt tema.
Vi ber derfor om deres synspunkter om målene for en bærekraftig reindrift.
Vedlagt er sametingsrådets redegjørelse reindriftspolitikken som ble drøftet i Sametingets plenum i juni 2015.
Redegjørelsen er et av grunnlagene for meldingsarbeidet.
Innspill kan sendes pr e-post til boazodoallu@samediggi.no, innen 5.9.15.
 
Inviterer reindrifta til dialog / Artikler / Valgperiode 2009 - 2013 / Arkiv / Forsiden - Sametinget
Inviterer reindrifta til dialog
I sammenheng med arbeidet den norsk-svenske reinbeitekonvensjonen inviterer nå sametingsrådet berørte næringsaktører til dialog.
– Næringens synspunkter og innspill er nødvendig for å komme fram til et resultat vi kan enes om fra samisk side, uttaler rådsmedlem Ellinor Marita Jåma.
Norsk-svensk reinbeitekonvensjon ble undertegnet i 2009 mellom Norge og Sverige og den norske og svenske regjering planlegger å ratifisere konvensjonen innen overskuelig fremtid.
- I den forbindelse skal Sametingene i Norge og Sverige, Norske reindriftssamers landsforbund og Svenske samers riksforbund, arbeide videre for å komme til enighet om konvensjonen.
Dersom denne prosessen ikke fører frem, er både norske og svenske myndigheter innstilt på å ratifisere og iverksette den allerede fremforhandlede konvensjonen, forklarer rådsmedlem Jåma.
Arbeidet med konvensjonen har fått en frist på ett år fra september 2012.
- Sametinget i Norge har fått ansvaret for å lede prosessen og ønsker derfor å komme i dialog med de berørte reinbeitedistrikter for å sikre en best mulig prosess i arbeidet.
Vi ber berørte reinbeitedistrikt om å ta kontakt med oss dersom man ønsker en dialog med Sametinget om saken, uttaler rådsmedlem Ellinor Marita Jåma.
For å ha en god fremdrift i arbeidet ønskes tilbakemelding innen 15. 11.2012.
Tilbakemelding gis til Seniorrådgiver Ingeborg Larssen, tlf 78 47 40 00 eller på e-post: ingeborg.larssen@samediggi.no.
Kontaktperson:
 
Inviterer til bedriftsutvikling i sørsamisk område / Kulturnæring / Næringer / Forsiden - Sametinget
Inviterer til bedriftsutvikling i sørsamisk område
Sametinget igangsetter bedriftsutvikling for kulturnæring i sørsamisk område.
Sametingsråd Silje Karine Muotka håper mange kreative entreprenører vil være med på programmet som starter i februar.
Bedriftsutviklingsprogrammet Dáhttu har vært arrangert i Finnmark og Troms siden 2014.
Dette er et program spesielt rettet mot samisk kulturnæring.
Nå står sørsamisk område for tur, og Sametingsrådet håper mange vil være med på programmet i 2016.
Det er Finnmarksselskapet Kreativ Industri som har utviklet og ledet programmet på oppdrag fra Sametinget.
-Dáhttu har vist seg å være en vellykket form for bedriftsutvikling spesielt for samisk kulturnæringsbransje.
Dette er en viktig satsing for Sametinget i oppbygging av en av våre nye næringsveier i Sápmi.
Nå er vi spesielt glade for at sørsamisk område står for tur.
Vi vet at her finnes det mange kreative entreprenører blant annet innen design, duodji, musikk og reiseliv, sier Sametingsråd Silje Karine Muotka.
Første samling i Snåsa
Programmet starter opp på Samien Sijte på Snåsa i februar 2016 og går over ett år.
Det er plass til 12 deltager i programmet som får delta på 3 fagsamlinger.
Hver deltagerbedrift kan i tillegg bruke inntil 50 rådgivningstimer hver fra erfarne bedriftsrådgivere innenfor samisk kulturnæring.
Alle som driver med samisk kunst, kultur og reiseliv i sørsamisk område fra sør i Nordland til Sør-trønderlag oppfordres å kontakte Kreativ Industri for nærmere informasjon om programmet.
Tilpasset samisk kulturnæringer
Sametinget har gjort en internevaluering av Dáhttu i Finnmark som gikk over perioden 2014 - 2015.
–Evalueringen viser at programmet ser ut til å fungere svært godt som bedriftsutvikler innenfor kulturnæring.
Kulturnæring er kompleks i sin måte å tenke på og vanlige utviklingsprogrammer passer derfor ikke for alle, sier Muotka.
Dette programmet er spesielt utviklet med tanke på kulturnæringens behov og vekstmuligheter.
-I evalueringen av Dáhttu fremheves spesielt nettverks- og samarbeidsrelsjonene som oppstår mellom bedriftene i programmet.
I tillegg virker bedriftene som har deltatt å være mer målrettet og konkret i sin næringssatsing etter endt program, sier sametingsråd Silje Karine Muotka
Programmet har fått stor oppslutning mens det har vært holdt i Troms og Finnmark, til nå har 36 kulturnæringsutøver deltatt.
For mer informasjon: Sametingsråd Silje Karine Muotka 984 87 576 Kreativ Industri tlf 488 8216
 
Jordbruk / Næringer / Forsiden - Sametinget
Jordbruk spiller en meget viktig rolle for utviklingen av levende bygder og samisk kultur.
Næringen har i dag store utfordringer med et høyt antall nedleggelser og å få inn nyrekruttering.
Sametinget jobber for å bevare og utvikle jordbruk som en viktig kulturbærer og sysselsetter.
Ansvarlig politiker
Aktuelt
Videreforedling av produkter av lam og sau
Sametingsrådet bevilger 500 tusen kroner i støtte til saubonde Kero Arild Wi...
Les mer
1 million kroner til landbruket i arktisk
Sametingsrådet har bevilget 1 millioner kroner til Arktisk landbruk i nord...
Les mer
Vis alle saker
Levende bygder er den beste garanti for sikring og utvikling av samisk kultur og språk.
Det er derfor en stor utfordring for Sametinget å bli hørt av norske myndigheter i spørsmål som påvirker utviklingen av jordbruket i samiske områder.
Sametinget jobber for:
Tilfredsstillende juridiske og økonomiske rammebetingelser
Bedre lønnsomheten i primærnæringene
God rekruttering Bedre kjønnsbalanse
Rovviltpolitikk som tar hensyn til samiske næringer
Vi vil oppnå våre målsetninger gjennom å jobbe for å:
Sikre arealer og ressurser
Ha innflytelse på jordbrukspolitikken
Legge til rette for videreforedling av råvarer
Bidra til at det opprettes gode ordninger for generasjonsoverganger
Sikre utmarksutøvere tilgang til utmarksressursene
Våre samarbeidspartnere:
Innovasjon Norge forvalter bygdeutviklingsmidlene som kan gis til investeringer i tradisjonelt landbruk og tilleggsnæringer, samt til etablerertilskudd og bedriftsutvikling for tilleggsnæring
Fylkesmennenes landbruksavdelinger skal medvirke til at den nasjonale landbrukspolitikken blir gjennomført ved hjelp av informasjon, forvaltning av virkemidler og lokalt tilpassede tiltak.
Kommunene er ansvarlig som førstelinjetjeneste for landbruket
Bondeorganisasjonene Norges Bondelag og Norsk Bonde- og Småbrukarlag er forhandlingspartnere med Staten om den årlige jordbruksavtalen.
Avtalen regulerer rammevilkårene for jordbruket.
 
Kapten Sabeltann app på samisk / Fakta om samiske språk / Språk / Forsiden - Sametinget
Kapten Sabeltann app på samisk
Sametingsrådet bevilger 300 000 kroner til Ravn Studio AS til prosjektet: Kaptein Sabeltann og skatten i LamaRama.
-Kaptein Sabeltann er en kjent figur også for samiske barn.
Det er viktig at samiske barn får høre, lese og bruke samisk også gjennom spill og apper, det støtter opp om samisk som språk, sier sametingspresident Aili Keskitalo.
Sjøslag, skattejakt og utforsking til sjøs hører med denne gangen også.
I tillegg kan spillerne nå gå I land I flere av havnene.
Spillet er laget slik at spilleren alltid har et nytt mål å strekke seg etter for å komme videre I spillet.
Målet er å finne sjøveien til det bortgjemte LamaRama, og få tak I den ultimate skatten, Kongens Perle.
En stor del av spillhistorien er basert på spillefilmen, slik at badesteder, skatter og personer er kjent for de som har sett filmen.
Spillet (appen) er likevel en helt uavhengig og frittstående spillopplevelse. Søkeren skriver I søkndadenat dette er barnas svar på Pirates of the Caribbean, en unik kombinasjon av skekk, gru og glede samlet i et fengslende og variert spill.
-Kaptein Sabeltann er for mange barn en stor helt, og det blir lekt mye om Sabeltann rundt om i mange hjem.
Det vil berike mange barns språk å kunne lytte til, spille, leke Kaptein Sabeltann på samisk, sier sametingspresident Aili Keskitalo.
Ravn Studio AS har tidligere lansert spillet “Kaptein Sabeltann på nye tokt”.
Spillet er også tilgjengelig på samisk etter støtte fra Sametinget.
-Å få ”terminologien” eller ordforrådet rundt Kaptein Sabeltann, vil gjøre det mulig å snakke om og leke Kaptein Sabeltann på samisk.
Det er bra for samiske barn, og for bevaring av det samiske språket, sier Keskitalo.
Les mer:
For mer informasjon: Sametingspresident Aili Keskitalo, 971 29 305
 
Kartlegger den samiske språksituasjonen / Artikler / Valgperiode 2009 - 2013 / Arkiv / Forsiden - Sametinget
Kartlegger den samiske språksituasjonen
Det finnes ingen gode tall på hvor mange som snakker, leser eller forstår de tre offisielle samiske språkene i Norge i dag.
I disse dager går det ut spørreskjema i posten til et utvalg på 5.000 personer som står i Sametingets valgmanntall for å kartlegge den samiske språksituasjonen på individnivå blant den samiske befolkningen.
- Sametinget håper at folk deltar på undersøkelse og svarer på spørreskjemaet slik at vi får kartlagt språksituasjonen for å kunne sette i gang tiltak som forbedrer språksituasjonen i forskjellige områdene, sier sametingsråd Ellinor Marita Jåma.
De tre offisielle samiske språkene nordsamisk, lulesamisk og sørsamisk høres i forskjellige områder, og det er behov for kunnskap om bruken av de samiske språkene i ulike deler av landet.
På oppdrag fra Sametinget, Fornyings-, administrasjons- og kirkedepartementet og Kunnskapsdepartementet utfører forskningsinstitusjonene Nordlandsforskning og Norut Alta for tiden en nasjonal samisk språkundersøkelse.
Også prosjektleder Karl Jan Solstad ved Nordlandsforskning oppfordrer alle som får et slikt skjema til å svare.
Skjemaet kan besvares på alle de tre samiske språkene eller på norsk.
Det er mulig å svare enten ved å fylle ut skjemaet og returnere det i post, eller ved å logge seg inn på et nettbasert skjema.
Samiske språkundersøkelse gjelder bruk av nordsamisk-, lulesamisk- og sørsamisk språk.
Oppdraget omfatter blant annet kartlegging av hvor mange som behersker samisk på ulike nivå, i hvor stor grad samisk språk brukes, hvilke språkvalg foreldre tar i forhold til barn og hvor mange som ønsker å lære seg samisk.
Kunnskapen som spørreundersøkelsen får fram, er viktig for utforming av samisk språkpolitikk og iverksetting av tiltak som fører til bevaring og utvikling av de samiske språkene.
Rapporten skal være ferdig i april 2012.
Resultatene av undersøkelsen er ment å være et grunnlag for samisk språkpolitikk på alle nivå i samfunnet, herunder på statlig, regionalt og kommunalt nivå.
- Undersøkelsen vil være et svært viktig verktøy for Sametingets videre arbeid med språk.
Resultatene skal brukes til å utforme og iverksette tiltak som fører til bevaring og utvikling av de samiske språkene.
Videre skal resultatene brukes til å utforme Sametingets melding om samiske språk, forklarer Jåma.
Mer informasjon:
Sametingsråd Ellinor Marita Jåma, tlf. 916 13 460 Prosjektleder Karl Jan Solstad, Nordlandsforskning, tlf. 75 51 70 21
 
Finnmarkskommisjonen
Politisk sak:
Kartlegging og anerkjennelse av eksisterende rettigheter i Finnmark.
Etter finnmarksloven er det opprettet en kommisjon, kalt Finnmarkskommisjonen, som skal utrede eier- og bruksrettigheter til den grunnen Finnmarkseiendommen forvalter.
Virksomheten til Finnmarkskommisjonen er regulert i egen forskrift.
Finnmarkskommisjonen er oppnevnt av regjeringen etter konsultasjoner med Sametinget i mars 2008 og består av en leder og fire andre medlemmer.
Disse er:
Jon Gauslaa (leder)
Hilde Agathe Heggelund
Ole Henrik Magga
Kjell Næss
Anne Marit Pedersen
Finnmarkskommisjonen skal utrede bruks- og eierrettigheter til den grunnen som Finnmarkseiendommen overtok fra Statskog SF 1. juli 2006. Siktemålet er å avklare omfanget av og innholdet i de rettighetene som folk i Finnmark kan ha ervervet på denne grunnen med grunnlag i hevd, alders tids bruk, eller på annet rettsgrunnlag, for eksempel lokal sedvanerett.
Kommisjonen vil måtte treffe sine konklusjoner på grunnlag av en konkret vurdering av den bruken som har foregått i et område.
I denne vurderingen vil kommisjonen måtte se hen til brukens varighet og innhold, herunder om bruken har hatt et eksklusivt eller intensivt preg, og om brukerne har hatt rimelig grunn til å tro at deres bruk har vært rettmessig.
Finnmarkskommisjonen har hovedansvaret for sakens opplysning.
Kommisjonen vil dermed selv måtte sørge for at de faktiske og historiske forholdene som er nødvendige for å avklare rettighetsforholdene, blir forsvarlig utredet.
Som ledd i saksopplysningen kan kommisjonen innhente muntlige forklaringer og skriftlig materiale i form av dokumenter og lignende.
Kommisjonen kan også iverksette undersøkelser og utredninger om faktiske, historiske og rettslige forhold av betydning for dens konklusjoner.
De sakkyndige utredningene som kommisjonen er oppdragsgiver for er imidlertid den enkelte utreder/forskningsinstitusjon selv ansvarlig for innholdet.
Utredningene vil være en del av kommisjonens grunnlag for konklusjoner.
Etter at Finnmarkskommisjonen har utredet et felt avgir det en rapport som skal inneholde opplysninger om:
Hvem som er eier av grunnen
Hvilke bruksrettigheter som eksisterer
De saksforhold kommisjonen bygger sine konklusjoner på
Finmarkskommisjonens rapport skal kunngjøres, og Finnmarkseiendommen skal ta stilling til konklusjonene.
Finnmarkskommisjonen skal mekle mellom parter som ikke er enig i kommisjonens konklusjoner.
Finnmarksloven
Forskrift om Finnmarkskommisjonen og Utmarksdomstolen for Finnmark.
Finnmarkskommisjonen
Ansvarlig politiker
NSR
Ávjovárri
 
Kartlegging / Land og ressursrettigheter / Forsiden - Sametinget
Kartlegging
Urfolksretten plikter statene til å kartlegge og identifisere urfolks individuelle og kollektive eiendoms-, besittelses og bruksrettigheter.
Ansvarlig politiker
Gjennom vedtakelsen av finnmarksloven fikk en på plass en ordning for identifisering og anerkjennelse av slike rettigheter i Finnmark.
Dette arbeidet er dermed gjort til en rettsprosess med en egen kartleggingskommisjon som avgir rapporter, mekling ved uenighet om kommisjonens rapporter, tvistebehandling i særdomstol med ankemulighet til Høyesterett.
Slike ordninger er ikke etablert for tradisjonelle samiske områder utenfor Finnmark.
Tilsvarende ordninger som det som er etablert i Finnmark gjennom finnmarksloven er foreslått av Samerettsutvalget for områdene utenfor Finnmark.
Sametinget arbeider for:
Å etablere lovgiving om kartlegging og identifisering av samiske kollektive og individuelle rettigheter i tradisjonelle samiske områder utenfor Finnmark
Sikre at grunn som Statskog SF disponerer ikke selges før områder er kartlagt, og ivareta grunnlaget for samisk kultur ved endret arealbruk.
Virke til respekt for de rettsprosesser som kartleggingsarbeidet er en del av.
Sametingets ansvar:
Sametinget er en påvirker for framdrift i arbeidet med en kartleggingslovgiving i tradisjonelle samiske områder utenfor Finnmark.
Sametinget vil i konsultasjonene om slik lovgiving ha et ansvar for at lovgivingen er innefor folkerettens rammer.
For å ivareta dine rettigheter gjennom Finnmarkskommisjonens arbeid er det viktig at alle aktuelle parter bidrar med dokumentasjon og kunnskap om bruken av områdene overfor kommisjonen.
 
Kjønn som hinder for likestilling / Sosial / Helse og sosial / Forsiden - Sametinget
Kjønn som hinder for likestilling
Vold mot kvinner, kjønnsidentitet og åpenhet om seksuell legning i samiske samfunn er noe av det som skal debatteres når sametingsrådet legger fram sin redegjørelse om kjønnslikestilling for plenum neste uke.
Rådsmedlem Henrik Olsen ønsker med dette et mer åpent, tolerant og inkluderende samisk samfunn.
- For sametingsrådet er det viktig at det samiske samfunnet og det samiske fellesskapet skal være åpent, tolerant og inkluderende.
Mange av problemstillingene knyttet til kjønn, likestilling og legning kan være vanskelige å snakke om.
Det første vi må gjøre er derfor å få disse sakene inn på den politiske agendaen, uttaler rådsmedlem Olsen.
I redegjørelsen presenteres ulike områder der kjønn kan være et hinder for likestilling, herunder vold mot kvinner, kjønnsidentitet og seksuell legning.
- Vold mot kvinner er et globalt problem, og vi har ingen grunn til å tro at det er annerledes i samiske samfunn.
Identitet knyttet til kjønn er sterk i samiske samfunn og det kan være vanskelig å bryte med denne kjønnsnormen.
For mange er det fortsatt vanskelig å få aksept for å elske noen av samme kjønn.
Alt dette er til hinder for en reell kjønnslikestilling, uttaler Henrik Olsen.
Minoritet i minoriteten
I redegjørelsen framkommer det at lesbiske, homofile, bifile og transpersoner i samiske samfunn er som minoriteter i minoriteten å regne og at mange opplever å bli møtt med hets og taushet om de velger å stå fram.
Rådsmedlem Henrik Olsen håper en større åpenhet om kjønnsidentitet og seksuell legning i det samiske samfunn vil føre til mer toleranse.
- Det skal være plass til alle i det samiske samfunnet og det burde være en selvfølge at man kan elske den vi vil uavhengig av kjønn, uten å bli møtt med hets og taushet.
Vi må også tørre å utfordre gjeldene tabuer knyttet til kjønnsidentitet for å bringe samfunnet videre.
Redegjørelsen skal være et grunnlag for en handlingsplan for likestilling og tiltakene skal integreres i Sametingets årlige budsjetter.
Som en oppfølging av redegjørelsen vil sametingsrådet i juni holde et seminar om lesbiske, homofile, bifile og transpersoner i samiske samfunn.
Kontaktperson:
Sametingsråd Henrik Olsen, tlf. 907 75 219
 
Kom med innspill til fremtidig areal og miljøpolitikk / Areal / Miljø, areal og kulturvern / Forsiden - Sametinget
Kom med innspill til fremtidig areal og miljøpolitikk
Sametingsrådet skal besøke ulike lokal samfunn for å få innspill til Sametingets politikk innen areal og miljø.
–Vi vil invitere samiske lag, foreninger, næringsutøvere og fagfolk i nærmiljøet til å delta i arbeidet med å forme vår politikk på området, sier sametingsråd Thomas Åhrén.
Rådets turne starter i Røros allerede 4.februar.
De fortsetter turen til Kautokeino 10.februar, drar videre til Evenes 11.februar og avslutter i Varangerbotn 15.februar.
I Evenes skal sametingsrådet også møte kommuner spesielt for å drøfte og motta innspill for å ivareta samiske interesser i kommuneplanlegging.
-Vi har invitert samiske lag, foreninger, næringsutøvere og fagfolk i nærmiljøet til å delta, sier sametingsråd Thomas Åhrén.
Han ser frem til å få innspill til de ulike satsingsområdene i den kommende meldinga: forvaltning og bruk av sjø og landareal, verneområder, utvinning av naturressurser, utmarksbruk og tradisjonell kunnskap.
Innspill fra møtene vil være en viktig del av kunnskapsgrunnlaget for meldingen.
-Som en egen del av møteplanen legges det opp til å diskutere og gi innspill ut i fra dagsaktuelle saker i de ulike samiske lokalmiljøene som vi besøker, sier Åhren.
Det er invitert lokale foredragsholdere til å bidra til å sette fokus på lokale areal og miljøsaker med samiske interesser.
Sametingsmelding om areal og miljø skal etter planen behandles i Sametingets plenum i juni 2016.
Kautokeino: 10.februar kl 18 til 20. Sámi Allasskuvla, Sáhkaskáidi
Evenes: 11.februar kl 18.30 til 20.30. Vardobaiki
Varangerbotn: 15.februar kl 18 til 20. Sametingets lokaler 2.etg.
Les mer:
 
Komiteer / Organisasjonsstruktur / Om Sametinget / Forsiden - Sametinget
Komiteer
Alle Sametingets representanter er medlem av en av de tre fagkomiteene som behandler saker og gir innstilling til Sametinget i plenum.
Fagkomiteene er som følger:
Plan- og finanskomiteen
Kirsti Guvsám (Leder)
Ronny Wilhelmsen (Nestleder)
Toril Bakken Kåven
Aud Marthinsen
Láilá Susanne Vars
Marit Kirsten A. Gaup
Knut Inge Store
Ellen Kristina Saba
Jovna Zakarias Dunfjell
Anita P. Ravna
Laila Nystad
Piera Heaika Muotka
Viktor Inge Paulsen
Oppvekst-, omsorg- og utdanningskomiteen
Ellinor Marita Jåma (Leder)
Beaska Niillas (Nestleder)
Kjellrun Wilhelmsen
Lars Oddmund Sandvik
Johan Vasara
John Kappfjell
Lars Filip Paulsen
Sandra Márjá West
Nanna Thomassen
Inger Elin Kristina Utsi
Jørn Are Gaski
Hartvik Hansen
Nærings- og kulturkomiteen
Mariann Wollmann Magga (Leder)
Mathis Nilsen Eira (Nestleder)
Christina Henriksen
Tor Gunnar Nystad
Nora Marie Bransfjell
Lisa-Katrine Mo
Per Mathis Oskal
Per A. Bæhr
Marie Therese N. Aslaksen
Arthur Tørfoss
Isak Mathis O. Hætta
Inger Eline Eriksen
Kjetil Romsdal
Komitémøtene blir holdt i forkant av plenumsmøtene.
Det avsettes vanligvis fire uker til komité- og plenumsmøter.
Komitémøtene avholdes mandag og tirsdag, plenum fra onsdag til fredag.
I tillegg til fagkomiteene finnes også Kontrollkomiteen og Valgkomiteen.
Kontrollutvalget skal utøve parlamentarisk kontroll og styringskontroll over virksomheten som finansieres over Sametingets budsjett.
I dette ligger også å kontrollere Sametingets årsregnskap og eventuelle merknader til regnskapet fra Riksrevisjonen.
Komiteen kan foreta de undersøkelser i Sametingets administrasjon som den anser som nødvendig.
Kontrollutvalget avgir innstilling til Sametingets plenum i saker den tar opp til behandling, enten som en egen sak eller gjennom komiteens årsmelding.
Kontrollutvalget
John Kappfjell (Leder)
Marie Therese Nordsletta Aslaksen (Nestleder)
Tor Gunnar Nystad
Inger Elin Kristina Utsi
Arthur Tørfoss
Valgkomiteen behandler saker der Sametingets plenum skal gjøre vedtak om valg til organer i eller utenfor Sametinget.
Komiteens oppgave er å forberede saken og avgi innstilling til plenum i saken som komiteen har fått fra plenum.
Valgkomiteen
Mathis Nilsen Eira (Leder)
Marit Kirsten A. Gaup (Nestleder)
Sandra Márjá West
Lars Filip Paulsen
Isak Mathis O. Hætta
 
Kommunereformen / Om Sametinget / Forsiden - Sametinget
Kommunereformen
Sametinget jobber aktivt for å ivareta og styrke den samiske befolkningens rettigheter og behov i prosessen med kommunereformen.
Vi jobber ut fra prinsippet om at regjeringens framtidsrettede mål i kommunereformen, spesielt målene om gode og likeverdige tjenesteyting og styrket lokaldemokrati, også må gjelde for den samiske befolkningen.
Ansvarlig politiker
Aktuelt
Sametinget vil høre din mening om kommunereformen
Sametinget jobber aktivt med å fremme samenes synspunkter i prosessen med ko...
Les mer
Vis alle saker
Den samiske befolkningen bor spredt, og i mange av Norges kommuner.
Variasjonen mellom det samiske språkets situasjon og i det samiske samfunnet gjenspeiler seg i behovene og situasjonen i kommunene.
Bykommuner, med en stor samisk befolkning og små kommuner hvor språket er i en revitaliseringsprosess, vil ha ulike behov.
Dette er noe Sametinget mener er viktig å få fram i kommunereformen.
Vårt arbeid med kommunereformen
Sametinget har igangsatt arbeidet med en utredning om kommunereformen.
Utredningen tar sikte på å fremme løsninger til de mange ubesvarte spørsmålene knyttet til samiske forhold i kommunereformen.
I utredningen er det viktig å redegjøre for hvordan forenkle og muliggjøre de nye kommunenes oppfylling av de samiske rettighetene.
I den anledning vil Sametinget inviterer alle institusjoner, foreninger, enkeltmennesker og kommuner til å komme med erfaringer og forslag til løsninger.
Innspillene sendes til: kommunereformen@samediggi.no
Våre prinsipper i kommunereformen
Det må sikres at allerede lovfestede rettigheter ikke skal svekkes, men heller styrkes, som følge av ny kommuneinndeling og kommunestruktur.
I eventuelle nye storkommuner må det sikres at den samiske befolkningen synliggjøres og at den samiske befolkningen får et talerør i den nye kommunestrukturen.
I henhold til prinsippene i kommunereformen krever Sametinget at de nye kommunene også må jobbe for å kunne tilby gode og likeverdige tjenester, helhetlig og samordnet samfunnsutvikling knyttet til samisk språk og samfunnsliv.
Forvaltningsområdet for samisk språk.
Det er myndighetenes ansvar å ivareta og styrke samiske rettigheter.
Forvaltningsområdet for samisk språk skal ikke innskrenkes, da det vil medføre svekkelse av den enkeltes rett til bruk av samisk språk.
De rettighetene samene har i forvaltningsområdet for samisk språk skal videreføres også i en ny kommunestruktur.
Det kan ikke være opp til den enkelte kommune å bestemme at disse rettighetene i henhold til samelovens språkregler innskrenkes.
Helse og sosialsektor
Samiske pasienter har rettigheter regulert i internasjonale konvensjoner og nasjonal lovgining.
Sametinget mener dette bidrar til å styrke ivaretakelsen av samiske pasienters rettigheter i dag og anser det også som nødvendig at samiske pasienters rettigheter kommer klart til uttrykk i nasjonale føringer og lovverk i forbindelse med fremtidig kommuneorganisering.
Barnehage og opplæring
Skjer det endringer i forvaltningsområdet for samisk språk, skal ikke medføre at innholdet og kvalitet i etablerte samiske barnehagetilbud blir svekket, men at de heller styrkes.
Det forventes at kommuner utenfor forvaltningsområdet legger forholdene til rette for at samiske barn kan utvikle og sikre sitt språk og sin kultur.
Samisk barnehagetilbud innenfor samisk forvaltningsområde skal fortsatt bygge på samisk språk og kultur.
Eventuelle omorganiseringer av barnehager i kommunene, som følge av kommunereformen, skal ikke føre til at det samiske barnehagetilbud blir svekkes, men at de heller styrkes.
Samisk næringer, arealbruk og befolknings- og samfunnsstruktur
De lovpålagte medvirkningsprosessene knyttet til kommunal planlegging og plikten for å hente inn lokalkunnskap og tradisjonskunnskap skal ikke bli svekket som resultat av kommunereformen.
I prosessen med å utarbeide nye oppgaveløsninger i kommunene må det og vurderes hvordan man kan styrke arbeidet opp mot reindriftnæringen i kommunen Arbeidsplasser som er viktige for opprettholdelsen av små samiske bygder skal ikke nedbannes eller flyttes til sentrale strøk hvis dette vil ha negative konsekvenser for sysselsettingen i bygdene.
Relevante lenker:
Informasjon om forvaltningsområdet for samisk språk
Regjeringens nettside om kommunereformen
Kommunesektorens organisasjon
Om utvalget som skal se på lovverk, tiltak og ordninger for de samiske språkene
 
Konsultasjonsavtalen / Bakgrunn / Om Sametinget / Forsiden - Sametinget
Konsultasjonsavtalen
Som urfolk har samene rett til å bli konsultert i saker som kan få direkte betydning for dem.
Formålet med konsultasjonsavtalen er å oppnå enighet mellom statlige myndigheter og Sametinget når det overveies å innføre lover eller tiltak som kan påvirke samiske interesser.
Sametinget har også mulighet til å ta opp egne saker.
11. mai 2005 underskrev daværende statsråd med ansvar for samiske saker Erna Solberg og daværende sametingspresident Sven-Roald Nystø avtalen om prosedyrer for konsultasjoner mellom statlige myndigheter og Sametinget.
Avtalen ble godkjent av Sametinget 1. juni 2005 og fastsatt ved kongelig resolusjon 1. juli 2006.
Konsultasjonsavtalen gir ikke Sametinget vetorett i saker som påvirker samiske interesser.
De formelle beslutningene tas fortsatt av statlige myndigheter og av Stortinget.
Ordningen gir derimot Sametinget innflytelse og mulighet til å bli hørt, noe som også er hensikten med avtalen.
Der det er uenighet mellom Sametinget og statlige myndigheter framgår dette når sakene behandles i regjering og storting.
1. Formål Formålet med prosedyrene er å: ● bidra til en praktisk gjennomføring av statens folkerettslige forpliktelse til å konsultere med urfolk. ● søke å oppnå enighet mellom statlige myndigheter og Sametinget når det overveies å innføre lover eller tiltak som kan påvirke samiske interesser direkte.
● legge til rette for utviklingen av et partnerskapsperspektiv mellom statlige myndigheter og Sametinget som virker til styrking av samisk kultur og samfunn.
● utvikle felles forståelse for situasjonen og utviklingsbehovet i samiske samfunn.
2. Virkeområde Konsultasjonsprosedyrene gjelder for regjeringen, departementer, direktorater og andre underliggende virksomheter.
● Konsultasjonsprosedyrene gjelder i saker som vil kunne påvirke samiske interesser direkte.
Det saklige virkeområdet for konsultasjoner vil kunne omfatte ulike sakstyper, slik som lover, forskrifter, enkeltvedtak, retningslinjer, tiltak og beslutninger (f.eks. i stortingsmeldinger).
● Konsultasjonsplikten kan omfatte alle ideelle og materielle former for samisk kultur.
Aktuelle sakstemaer kan f.eks. være musikk, teater, litteratur, kunst, media, språk, religion, kulturarv, immaterielle rettigheter og tradisjonell kunnskap, stedsnavn, helse- og sosial, barnehager, utdanning, forskning, eiendoms- og bruksrettigheter, arealinngrep- og arealdisponeringssaker, næringsutvikling, reindrift, fiske, landbruk, mineralvirksomhet, vindkraft, vannkraft, bærekraftig utvikling, kulturminnevern, biomangfold og naturvern.
● I saker som er knyttet til det materielle kulturgrunnlaget, slik som arealdisponeringer, arealinngrep og landrettigheter er det geografiske virkeområde for konsultasjoner (tradisjonelle samiske områder) Finnmark, Troms, Nordland og Nord-Trøndelag fylke, samt kommunene Osen, Roan, Åfjord, Bjugn, Rissa, Selbu, Meldal, Rennebu, Oppdal, Midtre Gauldal, Tydal, Holtålen og Røros i Sør-Trøndelag fylke, Engerdal og Rendalen, Os, Tolga, Tynset og Folldal kommuner i Hedmark fylke, og Surnadal og Rindal kommuner i Møre og Romsdal.
● Saker av generell karakter som må antas å ville påvirke hele samfunnet vil i utgangspunktet ikke omfattes av konsultasjonsplikten.
3. Informasjon ● Statlige myndigheter skal gi full informasjon om aktuelle saker som kan påvirke samene direkte, og om relevante forhold på alle stadier i behandlingen av saken.
4. Offentlighet ● Informasjon som utveksles mellom statlige myndigheter og Sametinget i forbindelse med konsultasjoner skal kunne unntas offentlighet, forutsatt at det foreligger hjemmel for dette.
Meroffentlighet skal praktiseres.
Partenes endelige standpunkter i de enkelte saker skal være offentlige.
5. Faste møter ● Det skal avholdes faste halvårlige politiske møter mellom statsråden for samiske saker og Sametingspresidenten.
Fagstatsråder deltar på disse møtene etter behov.
I de faste halvårlige politiske møtene skal en ta opp situasjon og utviklingsbehov for samiske samfunn, saker av grunnleggende prinsipiell karakter og pågående prosesser.
● Det skal avholdes faste halvårlige møter mellom Sametinget og det interdepartementale samordningsutvalget for samiske saker.
I møtene skal det blant annet redegjøres for aktuelle samepolitiske saker i kommende måneder.
6. Generelle bestemmelser om konsultasjonsprosedyrene ● Konsultasjonene med Sametinget skal foregå i god tro og med målsetting om å oppnå enighet om foreslåtte tiltak.
● Statlige myndigheter skal så tidlig som mulig informere Sametinget om oppstart av aktuelle saker som kan påvirke samene direkte, og om hvilke samiske interesser og forhold som kan bli berørt ● Etter at Sametinget er blitt informert om aktuelle saker, skal Sametinget gi tilbakemelding så snart som mulig om det er ønskelig at det gjennomføres videre konsultasjoner.
● Sametinget skal også kunne ta opp saker hvor Sametinget ønsker å gjennomføre konsultasjoner.
● Dersom statlige myndigheter og Sametinget blir enige om å avholde videre konsultasjoner i en bestemt sak, skal en i fellesskap søke å bli enig om opplegget for disse konsultasjonene, herunder tid og sted for videre kontakt (f.eks. møter, videokonferanser, telefonkontakt, utveksling av skriftlig materiale), tidsfrister for tilbakemeldinger, evt. behov for konsultasjoner på politisk nivå, og politisk behandlingsform.
Det skal gis tilstrekkelig tid til gjennomføring av reelle konsultasjoner og politisk behandling av forslag.
En evt. plenumsbehandling i Sametinget av den aktuelle saken må skje så tidlig som mulig.
● Der sakene krever det skal det legges til rette for at det skal kunne avholdes flere konsultasjonsmøter og at saker ikke avsluttes så lenge Sametinget og staten antar at det er mulig å oppnå enighet.
● I saker som behandles i regjeringen skal det i foreleggelsen for øvrige berørte departementer fremgå tydelig hvilke forhold det er oppnådd enighet med Sametinget om, og eventuelt hva det ikke er oppnådd enighet om.
I proposisjoner og meldinger som fremmes for Stortinget, og der regjeringen har et annet standpunkt enn Sametinget, skal Sametingets vurderinger og standpunkter fremgå.
7. Protokoll ● Det skal føres protokoll fra alle konsultasjonsmøter mellom statlige myndigheter og Sametinget.
I protokollen skal det gis en kort redegjørelse for hva saken gjelder, partenes vurderinger og standpunkter, og konklusjonen i saken.
8. Behov for utredninger/kunnskapsgrunnlag Kommunal- og regionaldepartementet og Sametinget nedsetter i fellesskap en faglig analysegruppe som blant annet på bakgrunn av samisk statistikk årlig avlegger en rapport om situasjon og utviklingstrekk i samiske samfunn.
Rapporten legges til grunn for konsultasjoner i konkrete saker og for konsultasjoner om utviklingsbehov for samiske samfunn i ett av de halvårlige møtene mellom statsråden for samiske saker og Sametingspresidenten.
● Når statlige myndigheter eller Sametinget mener det er behov for utredninger for å styrke faktagrunnlaget eller det formelle grunnlaget for vurderinger og beslutninger skal dette tilkjennegis så tidlig som mulig og partene skal bringe spørsmål knyttet til mandat for eventuelle utredninger inn i konsultasjonsprosessen.
Staten og Sametinget skal søke å oppnå enighet om både mandat, og hvem som skal stå for et eventuelt utredningsarbeid.
Staten og Sametinget har plikt til å bistå med nødvendige opplysninger og materiale som det er behov for ved gjennomføringen av utredningsarbeidet.
9. Konsultasjoner med øvrige berørte samiske interesser ● I saker der staten planlegger å konsultere med samiske lokalsamfunn og/eller særskilte samiske interesser som kan bli direkte påvirket av lovgivning eller tiltak, skal staten så tidlig som mulig informere om hvilke interesser /organisasjoner staten mener saken berører, og drøfte samordningen av konsultasjonsprosessene med Sametinget.
Som del av avtalen avholdes det også hvert halvår et konsultasjonsmøte mellom statsråden med ansvar for samiske saker og sametingspresidenten
Møtene avholdes som hovedregel i juni og desember der sametingspresidenten er vert for junimøtet og statsråden for desembermøtet.
På møtet tas det opp spørsmål av grunnleggende og prinsipiell karakter og pågående prosesser.
Det kan også tas opp konkrete saker.
Det blir skrevet offentlig tilgjengelig protokoll fra møtene.
 
Konsultasjonsretningslinjer for verneplanarbeid / Verneplanarbeid / Naturmangfold / Miljø, areal og kulturvern / Forsiden - Sametinget
Politisk sak:
Konsultasjonsretningslinjer for verneplanarbeid
Konsultasjonsretningslinjer for verneplanarbeid
Konsultasjonsretningslinjer for verneplanarbeid
Sametinget og Miljøverndepartementet konsulterte seg fram til enighet om en avtale om egne retningslinjer for verneplanarbeid i samiske områder i 2007.
Retningslinjenes formål er å sikre at konsultasjoner i forbindelse med alle forslag om vern etter naturvernloven i samiske områder skal foregå i god tro og med målsetting om å oppnå enighet mellom staten på den ene siden og Sametinget, samiske interesseorganisasjoner og samiske rettighetshavere på den andre.
Avtalen sikrer at Sametinget får rolle som konsultasjonspartner for vernemyndighetene i hele saksbehandlingsforløpet, fra melding om oppstart til sluttbehandling i Regjeringen, samtidig som den nye naturmangfoldloven opprettholder at det er fylkesmannen, Direktoratet for naturforvaltning og Miljøverndepartementet som er ansvarlige planmyndigheter for arbeidet med forberedelse av verneforslag.
Ansvarlig politiker
 
Kontakt Áltá 2013 / Áltá 2013 / Internasjonalt arbeid / Forsiden - Sametinget
Kontakt Áltá 2013
Sametinget er vertskap for konferansen Áltá 2013 og fungerer som teknisk arrangør.
I tillegg har Sametinget ansvar for kulturprogram og side-events under konferansen.
Sametinget kan tilby generell informasjon om konferansen, og konkret informasjon om den praktiske gjennomføringen av den.
Ønsker du informasjon om innhold og prosess før og under konferansen, kan du kontakte den internasjonale koordingeringsgruppen (Indigenous Global Coordinating Group).
Kontaktpersoner
John B. Henriksen Internasjonal representant john.henriksen@samediggi.no
Hege Fjellheim Avdelingsdirektør for rettigheter og internasjonale saker +47 78 47 40 47 hege.fjellheim@samediggi.no
Pressekontakter
Jan Roger Østby, kommunikasjonsdirektør + 47 481-44696 jan.roger.ostby@samediggi.no
Hanne Holmgren, fagleder + 47 906-73883 hanne.holmgren@samediggi.no
Anders Henriksen, kommunikasjonsrådgiver +47 784-74065 anders.henriksen@samediggi.no
Pål Hivand, kommunikasjonsrådgiver +47 932 46 605 pal.hivand@samediggi.no
Kontakt GCG
Urfolkenes internasjonale koordineringsgruppe (GCG) består av representanter fra ulike urfolksregionene i verden.
GCGs nettside
GCGs Facebook-side
GCGs pressekontakter
Alyssa Macy Skype: alyssa.
macy Mobile: +1 414-748-0220 Fax: +1 917-591-5222 alyssamacy@gmail.com
Ghazali Ohorella Skype: gohorella Mobile: (+31) 630-027695 ghazali@siwalima.org
 
Kontakt oss / Samisk bygningsvern / Miljø, areal og kulturvern / Forsiden - Sametinget
Eiere av freda bygninger har rett til råd om tiltak og vedlikehold og om utforming av søknader og saksbehandlingsrutiner.
Sametinget vil også vurdere om planlagte tiltak vil kreve dispensasjon.
Søknad om endringer som ikke omfattes av plan- og bygningsloven, sendes direkte til Sametinget for behandling.
Sametinget oversender sin innstilling til Riksantikvaren som fatter endelig vedtak om det gis dispensasjon til inngrep i freda byggverk eller ikke.
Sametinget vil i vurdering og innstilling til Riksantikvaren gjøre en avveining mellom moderne samfunnsmessige krav på den ene siden, og kulturminneverdier på den andre siden.
Et vedtak om dispensasjon kan inneholde krav om utførelsen og omfanget av endringene.
Forvaltningen behandler hver enkelt dispensasjonssøknad for seg.
Kontaktinformasjon
Seniorrådgiver Randi Sjølie, fagansvarlig for bygningsvern Telefon: 78 47 40 18 randi.sjolie@samediggi.no
Fagansvarlig for registrering av samiske bygninger:
Mia De Coninck,prosjektleder, Telefon: 78 47 40 23 mia.de.coninck@samediggi.no
 
Konvensjoner, lov og forskrifter / Verneområdestyrene / Naturmangfold / Miljø, areal og kulturvern / Forsiden - Sametinget
Verneområdestyrene
Politisk sak: Ordningen med lokale nasjonalparkstyrer, som ble innført i 2010, er en måte å gjennomføre Norges urfolksrettslige forpliktelser om urfolks deltaking ved bruk, forvaltning og bevaring av naturressursene i deres områder.
Ordningen gir samiske interesser og lokale interesser medvirkning i forvaltningen.
Sametinget arbeider for at tradisjonell samisk bruk opprettholdes og utvikles også i verneområder på en slik måte at det bevarer naturmangfoldet.
I arbeidet er følgende internasjonale konvensjoner, lov og avtaler viktige for Sametinge
ILO-konvensjon nr. 169, artikkel 15 nr.1
Lokal forvaltning av verneområder er i tråd med ILO-169 om urfolk, artikkel 15 nr. 1 som forplikter staten til å sikre samisk deltaking ved bruk, forvaltning og bevaring av naturressursene i samiske områder.
FNs konvensjon om biologisk mangfold (CBD)
FNs konvensjon om biologisk mangfold (22. mai 1992) er ratifisert og trådte i kraft for Norge 29. desember 1993.
Formålet med CDB er bevaring av biologisk mangfold, bærekraftig bruk av biologisk mangfold og rettferdig fordeling av de fordeler som bruken av biologisk mangfold gir
Naturmangfoldloven
Naturmangfoldloven implementerer nasjonalt mange viktige prinsipper i Konvensjonen om biologisk mangfold fra 1992.
Naturmangfoldlovens formålsparagraf slår fast at naturen skal tas vare på ved bærekraftig bruk og vern, også som grunnlag for samisk kultur.
I Konvensjonen om biologisk mangfold – art 8(j) og 10 (c) står det ”Sedvanemessig bruk av biologisk mangfold som er i tråd med kulturell utøvelse skal beskyttes og oppmuntres”.
Prinsippet er tatt inn i naturmangfoldslov § 1, 8 og 14.
Konsultasjonsavtalen
Urfolks rett til deltakelse og statens plikt til å gjennomføre konsultasjoner er fundamentale prinsipper i ILO- 169, og går igjen i flere av artiklene i konvensjonen.
ILO-169 artikkel 6 etablerer en plikt for staten til å konsultere samene når det overveies å vedta lover eller å innføre administrative tiltak som kan få direkte betydning for dem.
I 2005 ble det inngått en konsultasjonsavtale mellom statlige myndigheter og Sametinget.
Formålet med prosedyrene er å:
bidra til en praktisk gjennomføring av statens folkerettslige forpliktelse til å konsultere med urfolk.
søke å oppnå enighet mellom statlige myndigheter og Sametinget når det overveies å innføre lover eller tiltak som kan påvirke samiske interesser direkte.
legge til rette for utviklingen av et partnerskapsperspektiv mellom statlige myndigheter og Sametinget som virker til styrking av samisk kultur og samfunn.
utvikle felles forståelse for situasjonen og utviklingsbehovet i samiske samfunn.
Avtale mellom Sametinget og Miljøverndepartementet om retningslinjer for verneplanarbeid etter naturvernloven i samiske områder
Avtale mellom miljøverndepartementet og Sametinget fra 2007 om hvordan verneplanprosessen skal foregå i samiske områder skal bidra til større grad av samisk og lokal medvirkning ved etablering av verneområder.
Dette er en tilpasning av den generelle konsultasjonsavtalen i forhold til områdevern.
Det er blant annet regler om etablering av arbeidsutvalg der samisk representasjon skal inngå.
Dette sikrer at direkte berørte samiske rettighetshavere og samiske interesser konsulers direkte gjennom deltakelse i verneprosessen.
Det er en egen bestemmelse om arbeidet med forvaltningsplaner.
Verneforskrift og kongelig resolusjon
Verneområder, både nasjonalparker, landskapsverneområder og naturreservater forvaltes på bakgrunn av verneforskriften til det enkelte verneområdet.
Verneforskrifter skal etter naturmangfoldsloven vedtas av Kongen i statsråd.
Ved utarbeidelsen av verneforskrifter konsulterer Sametinget med ansvarlige myndigheter etter avtalen mellom Sametinget og Miljøverndepartementet om retningslinjer for verneplanarbeid etter naturvernloven i samiske områder.
Sametinget vil at:
Lokalbefolkningens bruk av sine ressursområder skal videreføres
Eksisterende bruk videreføres – kontinuitet i bruk
Respekt og forståelse for reindriftas bruk og driftsform
Vern er også vern av verdier.
Hva som formidles og hvordan det formidles og hvem som formidler er ikke likegyldig
Verneforskriftene til ulike nasjonalparker kan du finner her.
Informasjon om verneområder med link til verneforskriftene finner du her.
Lokal forvaltning av nasjonalparker og store verneområder
Sametinget har konsultert med Miljøverndepartementet og ble enig om forvaltningsordningen for nasjonalparker og større verneområder i 2009.
Sametinget og Miljøverndepartementet konsulterer om den samiske representasjonen i hvert enkelt nasjonalparkstyre eller verneområdestyre.
Det er verdt å merke seg at ved etableringen av den nye forvaltningsordningen med lokale forvaltningsstyrer heter det fra regjeringen at graden av samisk representasjon skal bli ”Vurdert ut fra områdets sin betydning for samisk kultur og næringsutøvelse”
Det er Sametingsrådet som foreslår representantene til verneområdestyrer og nasjonalparkstyrer..
De sitter normalt sett i en Sametingsperiode.
Forvaltningsplan
En forvaltningsplan er et verktøy for den daglige forvaltninga av verneområdet.
Forvaltningsplanen skal ta vare på verneverdiene, både gjennom å beskytte dem mot uønskede inngrep, og gjennom å legge til rette for aktivitet som fremmer verneverdiene.
Forvaltningsplanen gir rammer for enhetlig og forutsigbar forvaltning av verneområdet gjennom klare regler for forvaltningspraksis og saksbehandling.
Gode verneområdestyrer med samisk representasjon begrenser behovet for Sametingets direkte medvirkning.
Sametinget har ikke behov for å konsultere direkte med verneområdestyrer om forvaltningsplaner.
Det vil heller ikke være naturlig så lenge Sametinget er med på å oppnevne styrene.
Normal saksgang vil være at Sametinget sender en høringsuttalelse når planen er på høring.
Så konsulterer vi eventuelt i sluttbehandlingen før forvaltnings godkjennes hos Direktoratet for naturforvaltning.
Kontinuitet i bevaring og bærekraftig bruk av natur er det som gir naturgrunnlaget for samisk kultur.
Det er derfor behov for samisk kulturkompetanse i forvaltning og formidling.
Det er et sterkt ønske fra Sametingets side at den kunnskapsbaserte forvaltningen vi nå har startet på også tar inn over seg urfolksdimensjonen i samisk områder.
Det er da også nedfelt i regjeringens budsjett proposisjon at ”Kunnskap om samisk kultur er viktig i de områdene det er relevant” Forvaltningsplanene til en del verneområder finner du her.
Ansvarlig politiker
 
Krever utvidet fisketid for sjølaksefiskere / Marine næringer / Næringer / Forsiden - Sametinget
Krever utvidet fisketid for sjølaksefiskere
Sametinget skal torsdag 14. januar gjennomføre politiske konsultasjoner med Klima- og miljødepartementet om forvaltning av sjølaksen.
Sametingsråd Silje Karine Muotka tar med seg både faglig ekspertise fra Samisk Høyskole og representant for næringa til møtet.
-Nå er det på høy tid at regjeringa hører på hva vi har å si om fisketidene for sjølaksefisket.
Vi har holdt på i over åtte år med denne prosessen, og innskrenkelsene i fisketiden i denne perioden er fullstendig uakseptabel fordi den blant annet fører til at nyrekruttering til dennefiskeformen blir umulig, sier Muotka.
I løpet av høsten 2015 samlet Muotka alle sjølakseaktørene til felles møte.
-Da kom vi til enighet om et felles standpunkt om sjølaksefiskereguleringene, og vi har nå en felles forventning om at det må skje noe.
Vi ønsker utvidelser av fisketiden i tråd med vår fellesuttalelse, sier sametingsråd Silje Karine Muotka.
-Vi er enige i at vi skal drive god forvaltning av lakseressursen, men sjølaksefiskerne har tatt en urimelig grad av innskrenkinger i fisket og siden 1994 er antallet sjølaksefiskeplasser som er i bruk mer enn halvert.
Det innebærer også at beskatningen av lakseressursen er kraftig redusert, sier Muotka.
-Dagens reguleringer gjør det nesten umulig å drive sjølaksefiske som næring.
Dette må regjeringen også ta inn over seg.
Ansvaret for regjeringen omfatter også at det skal være ett materielt kulturgrunnlag for sjøsamisk kultur, sier sametingsråd Silje Karine Muotka.
Mer informasjon: Sametingsråd Silje Karine Muotka, 984 87 576
 
Kronikk: 8. mars - likestilling er fremdeles en drøm / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Kronikk: 8. mars - likestilling er fremdeles en drøm
Henrik Olsen, sametingsråd.
Mer enn hver tredje kvinne vil oppleve vold eller seksuelle overgrep i løpet av sitt liv.
Homser og transkjønnede over hele verden opplever systematisk undertrykkelse, vold og trakassering.
Likestilling er for mange kvinner og menn fremdeles bare en drøm.
Også i Norge og i det samiske samfunnet.
De siste års forskning avdekker store forskjeller mellom kjønn innenfor viktige områder i det samiske samfunnet og i storsamfunnet.
Likestilling handler om mer enn lik lønn for likt arbeid, og fordeling av husarbeid.
Det handler om utdanning og like muligheter, om helse og forventet levealder.
Det handler ikke minst om makt, både i politikk, arbeidsliv og næringsliv.
Og dessverre, likestilling er rundt i verden også et spørsmål om liv og død.
Kvinnedagen handler først og fremst om at vi ikke aksepterer at kjønn skal være en faktor som står i veien for rettferdighet i samfunnet eller menneskers livsutfoldelse.
Statistikk viser oss allikevel at det verden og lokalsamfunnet fremdeles er kjønnsdelt på svært mange områder.
Samiske menn velger i større grad tradisjonelle samiske næringer og yrker.
Menn blir i større grad boende i bygda og har btydelig lavere utdanningsnivå og noe lavere forventet levealder enn samiske kvinner.
Menn har også et betydelig større frafall i den videregående skolen.
Utdanningsgapet mellom samiske kvinner og menn er stort, og det har vært økende de siste 15 årene.
Samiske kvinner velger i mindre grad tradisjonelle næringer og flytter i mange tilfeller fra bygdene for å ta høyere utdanning.
Innenfor reindriftsnæringen er andelen aktive menn og kvinner like stor.
Likevel er hele 3 av 4 siidainnehavere menn.
Den samme eierstrukturen ser vi innen jordbruket, hvor 4 av 5 utøvende bønder er menn.
Blant registrerte friskere er 97 prosent menn.
Alt i alt betyr dette at kvinner har lavere innflytelse på utviklingen innen primærnæringer og tradisjonelle samiske næringer.
Tradisjonelt sett stod kvinner og menn sammen om husholdet innenfor primærnæringene, der kvinnene gjerne hadde rollen som videreforedler og den som skaffet alternativ inntekt til felles hushold.
Dette er strukturer som gradvis og over tid er nedfelt i regler og lovverk, praksis, holdninger og eierforhold.
Konsekvensen er strukturer som favoriserer menn og som i praksis stenger kvinner ute.
Samtidig ser vi at samiske institusjoner og organisasjoner og virksomheter med høye krav til formell kompetanse domineres av kvinner, noe som åpenbart henger sammen med utviklingstrekk fra videregående skole og høyere utdanning.
Mange unge menn faller ut av utdanningsløpet allerede i videregående trinn, mens kvinner i større grad fullfører og går videre til høyere utdanning.
Stadig flere kvinner velger å forlate de tradisjonelle samiske lokalsamfunnene og flytter inn til byer og sentra.
Dermed forrykkes både kjønns- og aldersbalansen i de samiske lokalsamfunnene og reduserer i praksis både menn og kvinners valgmuligheter.
Ubalansen i utdanning, økonomi og makt mellom kjønnene gjør lokalsamfunnene mer sårbare og hindrer fornyelse og nyskapning.
Det er derfor et klart mål for dette sametingsrådet å bidra til en mer kjønnsnøytral utvikling i utdanning og arbeidsliv, som vil gi større valgmuligheter i liv og karriere for kvinner og menn.
Likestillingsarbeid handler dypest sett om muligheter, ikke nødvendigvis absolutt likhet på alle områder.
I et samfunn med like muligheter for alle kan vi skape et mangfold og et kreativt fundament for framtidens samfunn.
Vår visjon av framtidens samfunn er der menneskers og gruppers ulikheter ikke medfører utstøtelse, og der mangfold sees på som normalen.
Men vi må erkjenne at det finnes grupper også i det samiske samfunnet som i alt for lang tid har levd i i skyggene av det mange oppfatter som normalen.
Mennesker med alternative kjønnsidentiteter eller seksuelle legninger møtes alt for ofte med fordommer, fordømmelse og uforstand fra samfunnet rundt.
Også i vårt samiske samfunn skal det være plass til mennesker med ulike kjønnsidentiteter og legninger.
Det er i mine øyne et alvorlig sykdomstegn når jeg hører om samer som føler de tvinges ut av sine familierammer, lokalsamfunn og ut av det samiske samfunnet som følge av trakassering, fordommer og manglende toleranse.
Sametinget har et stort ansvar for at politikken som føres og verdiene som forvaltes favner hele den samiske befolkningen, også den delen som i enkeltes øyne oppleves som fremmed.
Vi har også et ansvar som strekker seg lang utenfor det samiske samfunnet.
I dag lever omkring 1 milliard mennesker i verden i ekstrem fattigdom.
1 av 3 av disse er urfolk.
Sytti prosent av de aller fattigste er kvinner.
Skolegang og kunnskap avgjørende våpen i kampen for likestilling, både ute i verden og her hjemme.
I det samiske samfunnet må vi derfor gjøre en innsats for at unge menn fullfører videregående skole og ser mulighetene i høyere utdanning, og sikre kvinners rettigheter i primærnæringene.
Globalt må vi bistå urfolkskvinnenes kamp mot fattigdom gjennom økt adgang til skole og utdanning for både kvinner og menn.
Verdens helseorganisasjon (WHO) rapporterte i november 2014 at mer enn hver tredje kvinne må regne med å bli utsatt for vold eller seksuelle overgrep i løpet av livet.
38 prosent av alle drap på kvinner i verden er utført av partner.
Også lesbiske, homofile, bifile, trans- og intersex-personer over hele verden utsettes systematisk for vold og grove brudd på grunnleggende menneskerettigheter, også i Norge og i det samiske samfunnet.
Derfor markerer vi 8. mars i år med fornyet styrke og engasjement.
Et samfunns kvalitet måles i hvilken grad det gir rom til alle menneskers rettigheter og utfoldelse i liv og samfunn.
Vi er ikke i mål.
 
LEDIG 100 % FAST STILLING
AVDELINGSLEDER KULTUR OG SAMISK SPRÅK
Ledig stilling som avdelingsleder Kultur og samisk språk i Røyrvik kommune.
Avdelingslederen er direkte underlagt rådmannen og inngår i rådmannens ledergruppe.
Arbeidsområde;
* Overordnet ansvar for tjenestene innen kultur, museum, ungdom/ fritid, tro og sørsamisk kultur og språk i kommunen
* Utviklings- og omstillingsarbeid
* Personell-, økonomi- og resultatansvar
* Personalledelse
* Teamarbeid internt og ekstern innenfor tildelt ansvar og ulike nettverk
* Saksbehandling til politiske beslutningsorgan
Ønskede kvalifikasjoner:
* Søkere må ha høyskole- / universitetsutdanning innenfor relevant fagområder
* Ønsket utdanning innen ledelse, økonomi og administrasjon.
* Erfaring fra tjenesteområdet
* Erfaring fra utviklings- og endringsprosesser
* God kunnskap om saksbehandling
* Kreativ
* Personlig egnethet vil bli tillagt stor vekt ved ansettelse.
Vi ønsker en kreativ, positiv person med gode samarbeidsevner.
Det er viktig å være resultatorientert, ha gjennomføringsevne, evne til å tenke helhetlig og strategisk.
God samhandlingsvilje- og evne, samt lojalitet til politiske vedtak og gode kommunikasjonsevner vil være viktige suksesskriterier.
Vi tilbyr:
* Utfordrende arbeid i et bredt og nytt fagmiljø
* Fleksibel arbeidstid
* Lønn etter avtale
Nærmere opplysninger gis av rådmannen, tlf 74 33 63 02/48 04 13 30 og
Ansettelse i henhold til gjeldende lovverk, reglement og tariffavtale med 2 % innskudd i KLP.
Elektronisk søknad via kommunen hjemmeside eller Nav
Søknadsfrist: 18.10.2013 
Tiltredelse: November 2013
Attester og vitnemål sendes ikke nå men tas med til evt. jobbintervju.
Søkerliste kan bli offentliggjort selv om søker ber om unntak jfr. off.loven § 25.
 
Kulturkunnskap i rusomsorgen er viktig / Sosial / Helse og sosial / Forsiden - Sametinget
Kulturkunnskap i rusomsorgen er viktig
Regjeringen og støttepartiene invitert tirsdag 26.mai til dialogmøte om opptrappingsplan for rus, der Sametingsrådet deltok med innspill.
Rådsmedlem Henrik Olsen trakk i sitt innspill fram viktigheten av god kulturkompetanse i både forebygging og behandling.
- Det er svært viktig at man har god kulturkompetanse når forebyggings- og behandlingstilbud skal utvikles, sier rådsmedlem Henrik Olsen.
Han peker videre på at forskning viser at en sterk samisk identitet hos ungdom virker beskyttende mot misbruk av rus.
- Vi har kunnskap om at samiske unge drikker mindre enn majoritetsbefolkningen, men på mange andre områder har vi for lite kunnskap om samiske unge og voksnes bruk av ulike typer rusmidler.
SANKS (Samisk nasjonalt kompetansesenter - psykisk helsevern og rus) har et godt tilbud tilpasset den samiske befolkningens språk- og kulturbakgrunn.
Det er imidlertid viktig at de som henviser pasientene har kunnskap om at SANKS finnes og hvor viktig deres kompetanse er.
Dette var et av forholdene sametingsrådet minnet regjeringen om.
- Et område vi har liten kunnskap om er også hvilken betydning fornorskninga og stigmatisering har hatt for den samiske befolkningen.
Samene er bærere av traumer som påvirker vår psykiske helse og dette trengs det kunnskap om, påpeker sametingsråd Henrik Olsen.
Regjeringa vil lansere opptrappingsplanene i løpet av høsten.
 
Kulturliv / Forsiden - Sametinget
Søk tilskudd
Kulturliv
Et allsidig kulturliv styrker samisk samhørighet og identitet, og bidrar til levende lokalsamfunn der folk vil bo.
Kulturaktiviteter spiller derfor en viktig rolle i det samiske samfunnet, også for bosettingen.
Samisk kulturutøvelse er med på å skape tilhørighet, trivsel og livskvalitet, i tillegg til kulturbaserte arbeidsplasser.
Ansvarlig politiker
Medier
Idrett
Arenaer for samisk kulturutøvelse
Kunst- og kulturutøvelse
Å være den fremste premissgiveren for utviklingen av samisk kunst og kultur
At alle skal få ta del i samisk kultur der de bor
Å legge til rette for at vi har et levende og mangfoldig samisk kulturliv av god kvalitet
Å utvikle, og bevare samisk kunst- og kulturliv ved å bidra til faglig dyktige og aktive samiske møteplasser, kulturinstitusjoner og museer
Økt sysselsetting som følge av samisk kunst- og kulturbasert næring
Sametingets hovedoppgave i kulturpolitikken er å legge til rette for samisk kunst- og kulturaktivitet og utviklingen av denne.
Det samiske samfunn er ennå inne i samfunnsbyggende fase, der basisområder innenfor kultur og språk har vært prioritert og fortsatt må prioriteres.
Dette fordrer en kraftig innsats av det samiske samfunnet selv, de samiske institusjonene, Sametinget og statlige myndigheter.
Sametinget ser det som sitt ansvar å ta vare på og utvikle det initiativet og den aktiviteten som den samiske befolkningen står for og vil være den viktigste premissleverandøren i denne prosessen.
Statlige myndigheter innehar likevel det overordnede ansvar for å legge forholdene til rette slik at det samiske samfunn selv får mulighet til å videreutvikle sin samfunnsbygging.
Regionale og lokale myndigheter har også et ansvar til å bidra til felles utviking av samisk kunst, kulturliv og samiske institusjoner.
Sametinget arbeider for at alle skal ha mulighet til å oppleve samisk kunst og kultur.
Vi er stolt over vår historie, vår kulturarv og vår kunst og kultur.
Vi vil legge til rette for et levende og mangfoldig kunst- og kulturliv av god kvalitet som skapes, utøves, formidles og oppleves og som er tilgjengelig for alle.
Samiske kunstnere og kulturutøvere skal kunne leve av sin virksomhet.
De samiske institusjonene er våre viktigste arenaer for å formidle samisk kunst og kultur.
De gir kulturarbeidsplasser i samiske samfunn og er viktige aktører i utviklingen av samisk kunst og kultur.
 
Kulturminner / Miljø, areal og kulturvern / Forsiden - Sametinget
Kulturminner
Sametinget har siden 2001 vært forvaltningsmyndighet for samiske kulturminner i hele Norge.
Samiske kulturminner opptrer i dagens samiske bosettingsområder, fra Hedmark i sør til Finnmark i nord.
I tidligere tid har grensene for samisk bosetting og bruk strukket seg lenger mot sør og vest.
Vi finner samiske kulturminner også her.
Ansvarlig politiker
Aktuelt
Bevilgninger til samisk kulturminnevern
Formidling av samisk krigshistorie, kartlegging av samiske kulturspor i furu...
Les mer
Les mer
Vis alle saker
Hva er samiske kulturminner?
Kulturminner defineres i kulturminneloven som ”alle spor etter menneskelig virksomhet i vårt fysiske miljø, herunder lokaliteter det knytter seg historiske hendelser, tro eller tradisjon til”.
Med kulturmiljøer menes områder hvor kulturminner inngår som del av en større helhet eller sammenheng.
Det kan være en reindriftssamisk gamme- eller teltboplass og gjerdeplass, et fangstanlegg med fangstgroper, skyteskjul og kjøttgjemmer, et sjøsamisk bruk med bolighus, naust og sjøbu, eller et vann med gravholmer og offerplasser.
Et kulturmiljø kan også bestå av områder det knytter seg historiske hendelser, tro eller tradisjon til, og er derfor ikke alltid et menneskepåvirket landskap.
Gjennom kulturminneloven skal kulturminner og kulturmiljøer ivaretas som kilder til kunnskap, opplevelse og identitet, og som framtidig bruksressurs.
Arbeidsområde:
Vi er høringsinstans i arealsaker på lik linje med fylkeskommunene
Vi veileder eiere av fredete og verneverdige samiske bygninger
Vi registrerer, formidler og skjøtter samiske kulturminner og kulturmiljø
Vi dokumenterer samisk kulturhistorie og tradisjonskunnskap
Vi utarbeider forvaltningsplaner
Målsetting i arealpolitikken:
Bærekraftig utnytting av arealer og ressurser i samiske områder, med grunnlag i samisk historie og samiske verdier.
Målsettinger i kulturminnepolitikken:
Verne, bevare og synliggjøre samiske kulturminner og – miljø
Styrke kunnskapen om samisk tradisjon og historie samt grunnlaget for bevaring og vern av samiske kulturminner
Forvalte samiske kulturminner på bakgrunn av egen historie og egne verdier
Tiltak:
Registrering av samiske kulturminner gjennom feltarbeid
Dokumentasjon av samisk kulturhistorie og tradisjonskunnskap gjennom intervju
Samarbeid med sentrale, regionale og lokale myndigheter og aktører
Tilskuddsordninger
Hvordan vi jobber med dette
Arealforvaltning
Samiske kulturminner eldre enn 100 år er automatisk fredet. Dette gjelder også bygninger.
Automatisk fredete kulturminner har et automatisk vern mot alle tiltak som innebærer skade eller ødeleggelse, flytting, forandring, tildekking eller utilbørlig skjemming, deriblant visuell skjemming.
Sametinget må motta søknad når slike inngrep kan skje.
I praksis vil dette si alle former for utbyggingstiltak og inngrep i marka eller i et automatisk fredet hus.
Hvis et planlagt tiltak er i konflikt med kulturminner, vil forvaltningen som regel gå til innsigelse.
Tiltakshaver kan søke om dispensasjon fra vernebestemmelsene.
Sametinget vil da gi en tilråding til Riksantikvaren, som er dispensasjonsmyndighet, om tiltaket likevel kan la seg gjennomføre under visse vilkår.
Slike vilkår kan være at det må foretas utgraving, eller at en restaurering av et fredet hus må foregå etter antikvariske prinsipper.
Dette innebærer at minst mulig og bare skadet virke skiftes ut, og at det som skiftes ut, erstattes av tilsvarende virke.
Prosjektarbeid
Sametinget driver egne skjøtselsprosjekt gjennom tilskudd fra Riksantikvaren.
Vi har også tilskuddsordninger for slike prosjekt, med bl.a. muséer og eiere og brukere av kulturminner som målgruppe.
Kulturminneloven gir Sametinget adgang til å gjøre nødvendige tiltak for å ”pleie og anskueliggjøre” automatisk fredete kulturminner.
Slike tiltak kan omfatte vegetasjonspleie, fysisk tilrettelegging i form av skilting og kulturstier, samt restaurering, gjenoppbygging og flytting av fredete bygg.
Hvis andre ønsker å gjennomføre skjøtsels- og formidlingstiltak, må dette skje i samråd med kulturminneforvaltningen.
I de seinere årene har Sametinget hatt flere registreringsprosjekt på oppdrag fra Fylkesmannen.
Bakgrunnen er Fylkesmannens arbeid med å lage forvaltningsplaner for nasjonalparker og verneområder.
Feltarbeidet har vært gjennomført i områder som har vært lite undersøkt på forhånd, slik som store fjellområder.
Dette har resultert i en mengde nye registreringer og økt kunnskap om den tidligere samiske bruken av slike områder.
Lovverk
Sametingets forvaltningsmyndighet er hjemlet i kulturminneloven og plan- og bygningsloven:
Kulturminneloven
Plan- og bygningsloven
Sentrale samarbeidspartnere
Fylkeskommunene
Fylkesmannen
Reindriftsforvaltningen
Kommunene
Sametingets kulturminneforvaltning er representert på alle av sametingets kontorer.
Det finnes i tillegg en fagansvarlig for bygningsvern.
I forvaltningen jobber det arkeologer og ansatte med særlig kompetanse innen samiske kulturminner og samisk historie og språk.
Kontor Finnmark, Varangerbotn:
Kontor for sørsameområdet, Snåsa:
Fagansvarlig for bygningsvern:
Samiske kulturminner er fysiske vitnesbyrd om samisk tilstedeværelse og viktige i et identitets- og rettighetsperspektiv.
 
Kulturminnevern / Stipend og tilskudd / Kulturminner / Miljø, areal og kulturvern / Forsiden - Sametinget
Kulturminnevern
Søknadsfrist: 15.02.16
Hvem kan få tilskudd:
Brukere av samisk kulturminner og – miljø.
Hva kan man få tilskudd til:
Prosjekter som bidrar til å oppfylle målene for samisk kulturminnevern som presisert i Sametingets budsjett for 2016.
Dette innebærer prosjekter som dokumenterer, formidler og forvalter kunnskapen om fortida og for framtida, som samiske kulturminner og kulturmiljøer representerer.
Som del av kulturmiljøet og forvaltningsgrunnlaget inngår både materielle og immaterielle kulturminner.
Hvor mye kan man få:
Tilskuddstørrelsen beregnes på grunnlag av begrunnet søknad med budsjett og prosjektbeskrivelse, inntil kr 400 000,-
Søknad om tilskudd bør være utfylt på Sametingets søknadsskjema og skal være datert og undertegnet.
Det skal utarbeides budsjett som viser kostnadsoverslag, finansieringsplan og prosjektbeskrivelse.
Prosjektbeskrivelsen må omtale målsetting, begrunnelse, faglig innhold, framdriftsplan, eventuell formidling, lokal forankring og gjennomførbarhet.
For bygningsvernprosjekter må det opplyses om eierforhold.
 
Kulturnæring / Næringer / Forsiden - Sametinget
Kulturnæring
Kulturnæringer er et av landets mest spennende og rasktest voksende næringer.
I det samiske samfunnet er dette en næring med lange tradisjoner, og en næring med stort potensial.
I dag består den av utøvere fra hele landet som ønsker å skape et virke av sitt kunst- og kulturuttrykk.
Dáhttu – en satsing på samisk kulturnæring
Ansvarlig politiker
Aktuelt
Inviterer til bedriftsutvikling i sørsamisk område
Sametinget igangsetter bedriftsutvikling for kulturnæring i sørsamisk område...
Les mer
Les mer
Vis alle saker
Om kulturnæringer:
Sametingets definisjon av næringen er som følger: Private bedrifter som fremstiller og selger kulturelle produkter i form av varer eller tjenester.
Denne definisjonen rommer alt fra små enkeltmannsforetak til større foretak.
Kulturnæringsaktører lever av å selge sine produkter til et marked og har et ønske om å drive - eller driver i dag sitt virke som en lønnsom næring.
Deler av inntektsgrunnlaget kan også komme fra offentlig tilskudd eller annet bidrag.
Reiseliv sees på som en egen næring, hvor samiske kulturelementer utgjør en sentral del av bedriftenes virksomhet.
I Sametingets kulturmelding er følgende mål og strategier satt opp for samisk kulturnæring:
Hovedmål:
Bærekraftige arbeidsplasser i samiske kunst- og kulturbasert næring
Delmål:
Økt omsetning og lønnsomhet hos kulturnæringsaktører
Økt sysselsetting som følge av samisk kunst- og kulturbasert næring
Kulturnæring der ekthet og troverdighet er i fokus
Kompetansebasert kulturnæring
Strategier:
Fremme lønnsomhet i kulturnæringsbransjen
Øke profesjonaliseringen i samisk kulturnæring
Tilrettelegge for møteplasser og nettverk for kulturnæringsaktører
Initiere mer forskning på samisk kulturnæring
I samarbeid med regjeringen og regionale aktører arbeide for å bygge kulturnæring som en av de nye næringsveiene for samer
Sametinget jobber i 2013 med en handlingsplan for samiske kulturnæringer.
 
Kulturnæringer øker i de samiske områdene / Artikler / Valgperiode 2009 - 2013 / Arkiv / Forsiden - Sametinget
Kulturnæringer øker i de samiske områdene
Sysselsettingen øker i kulturnæringene i de samiske områdene.
Det viser en rapport som Telemarkforsking har laget for Sametinget.
Rapporten viser at veksten har vært størst i opplevelses og aktivitetsbedrifter og interesseorganisasjoner.
Sysselsettingen er nesten fordoblet og det er en større vekst enn i landsdelen og Norge forøvrig, viser rapporten til Telemarksforsking.
I de samiske områdene jobber 594 personer innenfor ulike kulturyrker.
204 av disse jobber innen media, 110 jobber med kunstnerisk arbeid av ulik art, 228 personer jobber med kulturformidling, f.eks. museums og bibliotekansatte, og 52 personer jobber med kunstopplæring i kulturskolen eller lignende.
Norsk kulturindeks
Norsk kulturindeks er en årlig oversikt over kulturtilbud og kulturaktivitet i norske kommuner, regioner og fylker.
Indeksen er basert på data fra en rekke offentlige etater, interesseorganisasjoner og foreninger.
I denne rapporten presenterer Telemarksforsking resultater og detaljer for de samiske kommunene.
Kunstnerkommune
Totalt er 96 kunstnere bosatt i de samiske områdene, viser rapporten til Telemarksforsking.
Dette tilsvarer to kunstnere pr. tusen innbyggere, en kunstnertetthet som er om lag halvparten av landsgjennomsnittet.
Antallet kunstnere i samisk område har steget med 6 % det siste året.
På landsbasis har det ikke vært noen økning i kunstnertettheten.
Av kommunene i de samiske områdene, er Kautokeino den store kunstnerkommunen.
Her finner man totalt 30 kunstnere hvilket betyr at 10,2 pr tusen innbyggere, altså én prosent av befolkningen, er medlem i en eller flere kunstnerorganisasjoner.
Kautokeino alene har 17 musikere og komponister, syv skuespillere og seks visuelle kunstnere.
Kautokeino rangerer som kunstnerkommune nummer tre i Norge.
-Rapporten blir et viktig kunnskapsgrunnlag i arbeidet med Sametingets kulturmelding, sier rådsmedlem Marianne Balto.
Hun sier at en av grunnene til økningen i kulturnæringene er Sametingets tilskuddsordninger, sier Balto.
For mer informasjon:
Prosjektleder for Norsk kulturindeks er forsker Bård Kleppe.
Henvendelser kan rettes til ham på telefon 911 97 543 eller epost kleppe@tmforsk.no.
Rådsmedlem Marianne Balto + 47 480 63 358
 
Kunst i Sametingsbygningen / Sametingsbygningen / Om Sametinget / Forsiden - Sametinget
Kunst i Sametingsbygningen
Sametinget har i sitt eie en rekke ulike kunstverk, av både samiske og norske kunstnere.
Kunstverkene spenner over alle typer teknikker, herunder tradisjonell samisk duodji, skulpturer og moderne fotokunst.
Noen av de kunstnere og kunstverk som er representert i Sametingsbygningen er:
Det storslåtte og magiske veggmaleriet Luottat – Spor av kunstneren Hilde Skancke Pedersen finnes i og utenfor Sametingets plenumssal.
Det er zinkplater på betong bak talerstole/podium i plenumsalen (utført i emalje og bladgull på sink) og langs veggene i utenfor plenumsalen (foajéen) og i underetasjen utenfor auditoriet, etset på metallplater arkeologiske spor (fra samiske bo- og gravplasser) som samekulturen har etterlatt seg i form av hustufter/sirkler og labyrinter.
Hilde Skancke Pedersen var en av to som vant lukket konkurranse med 12 inviterte kunstnere i forbindelse med utsmykkingen av Sametingsbygget.
Utsmykningen Den som...
av kunstneren Kristin Ytreberg finnes i alle vegger i vandrehall.
To elementer er tatt i bruk: tinnbroderi inspirert av samisk ornamentikk og ordspråk og visdomsord fra J. Quigstads samlinger.
Ytreberg var en av to kunstnere som vant lukket konkurranse med 12 inviterte kunstnere i forbindelse med utsmykkingen av Sametingsbygget.
I Sametingets bibliotek finnes Kåre Kivijärvis Fra de store banker (1959/1961), samt Kvinne (portrett) i Nesseby (1972).
Fotografiene er kopier (2004) av original foto 1/9 (d.v.s. den første av ni fotografier av samme motiv).
Fotografiene ble innkjøpt av Utsmykkingsfondet for offentlige bygg i forbindelse med utsmykkingen av Sametingsbygget i 2000.
De opprinnelige bildene ble skadet av sollys, og kopiene av fotografiene ble hengt opp våren 2004 i biblioteket.
Skulpturen Rød, utført i granitt (1999), er laget av kunstneren Harald Bodøgaard og var en gave fra Bjørn Bygg AS, Tromsø i forbindelse med den offisielle åpningen Sametingsbygget. november 2001.
Maleriet Finnmark i gull utført i metallfarger (1965) er laget av kunstneren Anna Eeva Bergman.
Maleriet er en gave fra Nord-Trøndelag, Nordland, Troms og Finnmark fylkeskommuner i forbindelse med åpningen av Sametingsbygget 2. november 2001.
Malerier av kunstneren Astri Aasen fra det store lappemøte i Trondhjem” i 1917 finnes blant annet i hallen inn mot plenumssalen.
Sametinget kjøpte disse av Trondheims Kunstmuseum i forbindelse med 80-års jubileum den 6. februar 1997.
Bildene var utstilt i kjelleren på Metodistkirken i Trondheim.
 
Kunst- og kulturutøvelse / Kulturliv / Forsiden - Sametinget
Søk tilskudd
Kunst- og kulturutøvelse
Sametingets ansvar når det gjelder utvikling av samisk kunst er å sørge for at kunstnerne har gode og forutsigbare rammevilkår for sin virksomhet.
Vi skal både legge til rette for at vi har et mangfoldig samisk kulturliv samtidig som vi skal legge til rette for profesjonalisering og kvalitet.
Vi skal legge til rette for tradisjonelle uttrykksformer, samtidig som vi skal legge til rette for samisk samtidskunst.
Samene er et folk som har flere språk.
Denne rikdommen skal vises også i kultursammenheng.
Sametingets viktigste verktøy i dette arbeidet er våre økonomiske virkemidler, men også den påvirkningsmuligheten vi har gjennom dialog, kontakt og samarbeid med andre offentlige myndigheter.
Ansvarlig politiker
Aktuelt
Les mer
Les mer
Vis alle saker
Sametinget jobber for:
Bedre mål- og resultatstyring av Sametingets søkerbaserte virkemidler til samisk kunst og kultur
Samiske barn og unge og språklig mangfold skal ivaretas i Sametingets kulturpolitikk
Utvikle samarbeidsavtalen mellom Sametinget og Samisk kunstnerråd (Kunstneravtalen)
Skape arenaer for samarbeid mellom samiske kunstnere og andre kunstnere regionalt og nasjonalt
Politikkutforming i nær dialog med kunst- og kulturlivet
Arenaer, nettverk og samarbeidsprosjekter som bidrar til økt internasjonal promotering og eksport av samisk kunst og kultur til et internasjonalt marked
Økonomiske virkemidler
Målet for Sametingets virkemidler til Kunst- og kulturutøvelse er et mangfold av samiske kunstneriske og kulturelle uttrykk som synliggjøres i samfunnet.
Delmålet et bredt og godt kulturtilbud for den samiske befolkningen.
Sametinget har søkerbaserte tilskudd til Kulturutøvelse, det kan søkes om midler til samiskspråklig litteratur, samisk musikk, samiskspråklige tegneserier, samiske forlag og kulturtiltak.
Kunstneravtalen er en samarbeidsavtale inngått mellom Sametinget og Sámi Dáiddárráđđi/Samisk kunstnerråd (SDR).
Sametinget gir søkerbasert tilskudd til musikk, litteratur, tegneserier, samiske forlag og kulturtiltak.
Disse ordningene har egne søknadsskjema, egne regelverk og noen ulike søknadsfrister.
De søkerbaserte tilskuddene til musikk, litteratur, tegneserier, forlag og kulturtiltak skal bidra til:
At en mangfold av samiske kunstneriske og kulturelle uttrykk kan skapes, formidles og oppleves
Flere lesere av samiskspråklig litteratur
Flere lyttere av samisk musikk
Forlag med kompetanse i samisk språk og samfunnsformål
Mangfold av samiske kulturelle aktiviteter
Kunstneravtalen
Sametinget og Sámi Dáiddárráđđi/Samisk kunstnerråd (SDR) inngikk den 19.08.2004 en samarbeidsavtale (kunstneravtale).
Partene har i avtalen konstatert at “det er nødvendig å utvikle et godt og mangfoldig samisk kulturliv og at forholdene legges til rette for skaping og formidling av samisk litteratur, musikk, dans og teater, film og bildende kunst og kunsthåndverk.
Videre konstaterer partene at det ligger et betydelig potensial i kultur som basis for utvikling av det samiske samfunnet.
Det gjelder alt fra kunnskap om tradisjon til film, reiseliv, design og kulturproduksjon”.
På grunnlag av kunstneravtalen gjennomfører Sametinget og SDR årlige forhandlinger der innhold og økonomisk ramme for kommende års avtale blir fastsatt.
Samisk kunstneravtale består av midler til: Kunstfond, stipend til samiske kunstnere, driftsstøtte til kunstnerorganisasjonene og Samisk kunstnerråd, innkjøpsordning for samisk samtidskunst og dáiddaduodji, fagkonsulenter, visningsvederlag og innkjøpsordning for samisk skjønnlitteratur, musikk og joik.
Disse midlene forvaltes av Samisk kunstnerråd og RidduDuottarMuseat.
Sametingets ansvar når det gjelder utvikling av samisk kunst er å sørge for at kunstnerne har gode og forutsigbare rammevilkår for sin virksomhet.
 
Kunstneravtalen for 2013 er klar / Artikler / Valgperiode 2009 - 2013 / Arkiv / Forsiden - Sametinget
Kunstneravtalen for 2013 er klar
26. september 2012 Sametinget og Samisk kunstnerråd ble onsdag 26.september enige om kunstneravtalen for 2013.
Rammen for avtalen er på kr. 6,52 mill, dette bertyr en økning på kr. 225 000 fra avtalen i 2012.
- Det er gledelig at kunstneravtalen nå er underskrevet og den viser at Sametinget har styrket samisk kunst og kultur over en årrekke, uttaler rådsmedlem Vibeke Larsen.
Et av punktene i kunstneravtalen for 2013 er at det avsettes middler til å styrke det faglige arbeidet ved Samisk kunstenrråd.
500 000,- avsettes til en ordning med fagkonsulenter.
Fagkonsulentenes overordnede arbeid ska være å fremme samisk skjønnlitteratur, musikk og joik.
- Etter den vellykkede kunstnerkonferansen som ble arrangert tidligere denne måneden er særdeles gledelig at vi nå følger opp med konkret tiltak og fortsetter det gode samarbeidet med kunstnerrådet, uttaler rådsmedlem Vibeke Larsen.
Videre er partene blant annet enige om:
At retningslinjene for stipendordningene, innkjøpsordningene og kunstfondet revideres før forhandlingenen tar til i 2013.
At den kunstnerkonferansen som ble arrangert høsten 2012 var vellykket og at det bør arrangeres en kunstnerkonferanse annen hvert år.
Kontakperson:
Rådsmedlem Vibeke Larsen, tlf: 941 30 116
 
Kystfiskeutvalgets innstilling / Kystfiskeutvalget / Fiskerettigheter / Land og ressursrettigheter / Forsiden - Sametinget
Kystfiskeutvalget
Politisk sak:
I arbeidet med finnmarksloven var konkrete fiskeribestemmelser et viktig tema under konsultasjonene med justiskomiteen.
Resultatet av behandlingen av finnmarksloven var at Stortinget fattet vedtak om at:
I Innst.O. nr.80 (2004-2005) bemerket flertallet at ” spørsmålet om retten til og forvaltning av saltvannsfisket i samiske bosettingsområder har vært gjenstand for atskillig utredning, særlig i perioden 1990-2001”.
Flertallet viste videre til at det ” etter flertallets mening ikke [kan] utelukkes at det foreligger føringer både i folkeretten og i norsk rett for å ta særlig hensyn til fisket i sjøsamiske områder i utformingen og praktiseringen av fiskeriforvaltningen.
I forhold til dagens aktuelle situasjon er det imidlertid ikke utredet konkret hvordan disse hensyn mest effektivt og hensiktsmessig kan ivaretas i den løpende fiskeriforvaltningen”.
Regjeringen ga Fiskeri- og kystdepartementet i oppdrag å sørge for at Stortingets anmodningsvedtak ble fulgt opp.
Etter konsultasjoner med Sametinget nedsatte Fiskeri- og kystdepartementet et ekspertutvalg – Kystfiskeutvalgets – til å på prinsipielt grunnlag å utrede samer og andres rett til fiske i havet utenfor Finnmark.
Kystfiskeutvlaget la fram sin utredning, NOU 2008: 5 Retten til fiske i havet utenfor Finnmark.
Sametingets plenum har i sak 23/08 avgitt høringsuttalelse til Kystfiskeutvalgets innstilling, samt de delene av Samerettsutvalget 2 sin innstilling som omhandler marin sektor.
Sametinget støttet Kystfiskeutvalget fullt ut og viser til at denne løsningen også må gjelde i de sjøsamiske områdene sør for Finnmark.
I 2009 og 2010 ble det gjennomført konsultasjoner mellom Fiskeri- og kystdepartementet og Sametinget om oppfølgingen av Kystfiskeutvalgets forslag.
Gjennom konsultasjonene ble det konstatert uenighet i vurderingene av folkerettens utstrekning og den historiske bruksrettens omfang.
En valgte likevel å se på løsninger det var mulig å enes om til tross for uenighet i tolkingene av rettsgrunnlaget.
Sametinget har gitt sin tilslutning til en løsning som innebærer nye bestemmelser tas gjeldende lovverk.
Dette kan sammenfattes i 7 punkter:
1. Det fastsettes for det første en ny lovbestemmelse om lovfesting av retten til å fiske i deltakerloven § 21: Uten hinder av bestemmelser fastsatt i medhold av første ledd, har personer som er bosatt i Finnmark, Nord Troms og andre kommuner i resten av Troms og Nordland med innslag av tradisjonelle sjøsamiske områder rett til å fiske torsk, sei og hyse mv. med konvensjonelle redskap dersom vedkommende eier et merkeregistrert fartøy under 11 meter og fyller vilkårene for å stå i fiskermanntallet.
Departementet kan gi nærmere bestemmelser om virkeområde for denne bestemmelsen og hvilke fiskerier den omfatter.
Dette lovforslaget innebærer en lovmessig beskyttelse av retten til fisket og innebærer samtidig at de som har denne retten skal prioriteres foran alle andre ved ressursknapphet.
Bestemmelsen må for øvrig leses i sammenheng med vektleggingsbestemmelsen i havressurslovens §11.
Departementet er etter bestemmelsen avskåret fra å gjennomføre en vesentlig reduksjon av fisket etter torsk, hyse og sei i de områdene som er nevnt i bestemmelsen, slik departementet faktisk kunne med hjemmel i dagens lovverk.
Bestemmelsen om retten til fiske er ikke avgrenset til Finnmark slik Kystfiskeutvalget foreslo, men gjelder for hele det tradisjonelle sjøsamiske området, slik Sametinget ønsket i sin høringsuttalelse.
Departementet er i bestemmelsen gitt kompetanse til å fastsette det geografiske virkeområdet og hvilke fiskerier som er omfattet av bestemmelsen.
Partene har i konsultasjonsprosessen gjort en gjennomgang av utviklingen i fiskerisektoren i kommunene som er omfattet av det geografiske virkeområdet for Sametingets søkerbaserte tilskudd til næringstiltak (SUF) og øvrige kommuner i de nordligste fylkene, og denne viser at kommuner som er helt eller delvis omfattet av SUF har hatt en større nedgang i antall fiskere, deltakeradganger, fartøy mv. enn andre kommuner.
Dette gjør at det er naturlig å inkludere SUF-kommunene i tillegg til kommuner i Finnmark og Nord-Troms, for at også sårbare fiskerisamfunn sør for Finnmark og Nord-Troms blir ivaretatt gjennom lovfestingen.
2. Det fastsettes en egen vektleggingsbestemmelse i havressursloven§ 11: I områder som er omfattet av deltakerloven § 21 siste ledd, skal det ved tildeling av kvotar av viltlevande marine ressursar, og ved andre former for regulering av desse ressursane, leggjast vesentleg vekt på samisk bruk og denne brukens tyding for samiske lokalsamfunn.
Rettighetsbestemmelsen i deltakerloven § 21 må tolkes i lys av denne vektleggingsbestemmelsen som skal sikre at statens ansvar for sjøsamenes materielle kulturgrunnlag ivaretas i forvaltningen av ressursene.
3. Det fastsettes i forskrift et forbud mot større båter inne i fjordene: Bare fartøy under 15 meter med konvensjonelle redskaper kan fiske innenfor en fastsatt fjordlinje.
Det kan gjøres unntak for denne bestemmelsen om ressursgrunnlaget tilsier dette.
Denne forskriftsbestemmelsen, sammen med rettighets- og vektleggingsbestemmelsen utfyller hverandre slik at det både gis en prinsipiell anerkjennelse av retten til fiske på alle fiskerressurser og at det ved offentlige reguleringer av fiske, pga av bestandssituasjon mv., legges vesentlig vekt på hensynet til sjøsamisk kultur.
Bestemmelsen om fiske i fjordene gir også i praksis en form for fjordrett da større båter ikke vil gå over lengre avstander.
Retten til fiske er knyttet til fartøystørrelse, noe som etter Sametinget vurdering ikke er en optimal løsning.
Men sett i sammenheng med vektleggingsbestemmelsen som ikke knytter seg til fartøystørrelse, samt begrensningen i fjordfiske for fartøy over 15 meter kan det vurderes som at hovedhensynet som er å anerkjenne og sikre fjord- og kystfiske vil bli ivaretatt.
Sammenhengen mellom disse bestemmelsene må framkomme i merknadene til loven.
Det innebærer at det også ligger an til at det av merknaden til vektleggingsbestemmelsen framkommer noe i retning av at det ved reguleringer av havressursene så skal det legge vesentlig vekt på hensynet til sjøsamisk kultur også der det samiske fiske er redusert eller opphørt som følge av at fangskvoter ikke er gitt eller på grunn av andre reguleringer av ressursene eller annen ressursutnyttelse i disse områdene.
4. Det fastsettes en egen bestemmelse om kartlegging og anerkjennelse av lokale historiske rettigheter i finnmarksloven § 29 nytt annet ledd: Kommisjonen kan også utrede krav om kollektive eller individuelle rettigheter til fiskeplasser i sjø- og fjordområder i Finnmark som kan være opparbeidet på grunnlag av gjeldene nasjonal rett.
Denne bestemmelsen er en oppfølging av Kystfiskeutvalgets forslag til finnmarksfiskelov § 13 og Samerettsutvalget 2 sitt forslag.
Bestemmelsen i finnmarkloven § 29 nytt 2. ledd, slår fast at krav om tinglige retter til fiskeplasser i sjøen kan framsettes for Finnmarkskommisjonen.
På samme måte som for krav om bruks- og eierrettigheter på land, skal krav om rettigheter til fisket utredes på grunnlag av gjeldende rett.
Dette innebærer at det skal tas hensyn også til samiske sedvaner og rettsoppfatninger.
Siden ILO konvensjon 169 går foran finnmarkslovens bestemmelser jf § 3 og FNs konvensjon om sivile og politiske rettigheter (SP) er gitt forrang fremfor norsk rett i menneskerettsloven skal også folkeretten inngå i kommisjonens vurderinger som et helt sentralt rettsgrunnlag.
5. Det fastsettes en bestemmelse om samisk deltakelse i ressursforvaltningen i havressursloven § 8b: Departementet kan opprette ei fjordfiskenemd for Finnmark, Troms og Nordland, eller ei nemnd for kvart fylke.
Sametinget og dei tre fylkeskommunane skal ha rett til å oppnevne medlemmer i nemnda.
Departementet kan gje nærare reglar om samansetjinga av fjordfiskenenmda og kva for oppgåver ho skal ha.
Når det gjelder etableringen av en fjordfiskenemnd er Fiskeri- og kystdepartementet og Sametinget enige om at det skal være en nemnd som samlet sett skal ha like mange medlemmer oppnevnt fra Sametinget som fra fylkeskommunene, for eksempel 3+3. Det er videre enighet om at nemnda skal være et tungt faglig og et tungt politisk organ som vil være en sentral premissleverandør for fiskeriforvaltningen og at denne skal ha reelle og viktige arbeidsoppgaver.
Når det så gjelder hvorvidt nemnda skal ha beslutningsmyndighet eller ikke har Sametinget vist til at en løsning som ikke medfører beslutningsmyndighet vil være under de folkerettslige minstestandarder, da med tanke på retten til deltakelse i den offentligrettslige ressursforvaltningen samene har etter ILO art 15. Sametinget har i konsultasjonene understreket at det må være klart at den konsultasjonspraksis man har i Norge etter konsultasjonsavtalen er en gjennomføring av ILO art 6 som ikke går like langt som art 15. Både rent generelt og i forhold til nemndas myndighet forutsetter derfor Sametinget at det må finne sted en utvikling over tid som fører til at man får en løsning på plass som er innenfor udiskutable folkerettslige rammer.
Sametinget anser derfor ikke dette resultatet som et endelig punktum for oppfølgingen av Kystfiskeutvalgets forslag.
Man har derfor i konsultasjonene blitt enige om en oppfølgende konsultasjonsprosess om nemndas arbeidsoppgaver.
6. Det fastsettes en ny bestemmelse i deltakerloven: Loven skal anvendes i samsvar med folkerettens regler om urfolk og minoriteter
Bestemmelsen innebærer en stadfesting av at deltakerloven skal praktiseres i samsvar med Norges folkerettslige forpliktelser, og at loven gjelder innenfor rammene av folkerettens regler om urfolk og minoriteter.
Bestemmelsens viktigste funksjon er at den synliggjør eksisterende folkerettslige forpliktelser.
7. Det skal iverksettes tiltak for å gi retten til fiske og vektleggingen av sjøsamisk kultur et mer konkret innhold.
Det avsettes en grunnkvote torsk for fiske i åpen gruppe, som ligger fast før fordelingen mellom grupper foretas i de årlige reguleringene.
Størrelsen på en slik grunnkvote er i første omgang satt til 3000 tonn, men Sametinget har forutsatt at dette vil være gjenstand for jevnlige forhandlinger der det skal legges til grunn at:
Målsettingen er å virke til styrking av grunnlaget for sjøsamisk kultur med bosetting, næringsutøvelse og samfunnsliv.
Det skal være mulig å leve av et fiske i åpen gruppe alene eller i kombinasjon med annen virksomhet
Det skal bidra til økning i antall fartøy og fiskere
Det skal gjøre det relativt mindre eksklusivt å ha kvote på fartøy i lukket gruppe, fordi økt lønnsomhet i åpen gruppe medfører økte økonomiske muligheter og lavere inngangspris til fartøy med kvote i lukket gruppe
Det skal frambringes statistisk materiale om antall fartøy, fiskere, alderssammensetning og fangstverdier fordelt på fartøy i virkeområde som grunnlag for beregning
Fiskeri- og kystdepartementet vil fremme lovproposisjon basert på denne enigheten og tilslutningen fra Sametinget høsten 2011.
NOU 2008:5 Retten til fiske i havet utenfor Finnmark
Ansvarlig politiker
 
Læremidler / Opplæring / Forsiden - Sametinget
Søk tilskudd
Læremidler
Sametingets visjon er at det skal finnes læremidler på alle fagområder og i alle fag, på sør-, lule- og nordsamisk for å nå målene i rammeplan for barnehagen og i læreplanverket for Kunnskapsløftet - samisk.
Ansvarlig politiker
Bidra til innovativ og effektiv utvikling av samiske læremidler og pedagogisk materiell
Tilgjengeliggjøre og gi informasjon om samiske læremidler gjennom samisk læremiddelsentral, Sametingets nettside og søkbar læremiddelportal på nett.
Sametinget knytter sitt arbeid med læremidler til vedtatte strategier i Sametingets strategiske plan for læremiddelutvikling 2009-2012.
Planen innebærer blant annet at vi skal:
Utvikle nye læremidler på sør-, lule- og nordsamisk
Oversette og tilpasse eksisterende læremidler
Samarbeid med aktuelle fagmiljøer for å få utviklet faglitteratur
Utvikle ordinære og/eller digitale læremidler
Tilpasse eksisterende læreverk i sør- og nordsamisk som andrespråk
Lese inn tekster som lydfiler
Nedsette arbeidsgruppe for valg av matematikkverk for oversetting til sør-, lule- og nordsamisk
Oversette og tilpasse ved behov verk/temahefter mellom sør-, lule- og nordsamisk
Samarbeid med Samisk spesialpedagogisk støtte om kartlegging av behov
Samarbeid med fagmiljøer i Statlig spesialpedagogisk støttesystem om utvikling av læremidler, kartleggings og veiledningsmateriell
Ovttas.no - Samiske læringsressurser på nett
Vi har samlet bilder, bøker, filmer, lyd, læringsmateriell og digitale ressurser for å gjøre det lettere for deg å være lærer på samiske skoler.
Sametingets visjon er at det skal finnes læremidler på alle fagområder og i alle fag, på sør-, lule- og nordsamisk.
 
Land og ressursrettigheter / Forsiden - Sametinget
Søk tilskudd
Land og ressursrettigheter
Tradisjonell samisk bruk som jakt, fangst, utmarkshøsting, reindrift og fiske har av staten ikke blitt anerkjent som grunnlag for å opparbeide rettigheter.
Den særlige kollektive bruken som samer har utøvd har heller ikke blitt anerkjent å gi slik rett.
Internasjonal rettsutvikling, norske domstolsavgjørelser og lovprosesser i Norge har ført til at det de siste årene har skjedd en gradvis økt anerkjennelse av at tradisjonell samisk bruk av land, vann og ressurser også gir eiendoms- og bruksrettigheter.
Ansvarlig politiker
Landrettigheter
Fiskerettigheter
Kartlegging
En reell anerkjennelse av samenes land- og ressursrettigheter.
En kartlegging av rettigheter som også sikrer kollektive samiske rettigheter.
Et rettsbilde som er likeverdig over hele det tradisjonelle samiske området, og som sikrer reell likhet mellom majoritet og minoritet og mellom ulike samiske områder.
Bruken av land og ressurser over lang tid nedfeller seg i eiendoms-, besittelses- og bruksrettigheter til landområder og ressurser.
En helt sentral bakgrunn for striden om utbyggingen av Altavassdraget var mangelen på anerkjennelse av samiske land- og ressursrettigheter.
Ett utfall av denne striden var derfor at regjeringen i 1980 nedsatte et samerettsutvalg som skulle utrede ”…
spørsmålene omkring den samiske befolknings rettslige stilling når det gjelder retten til og disponeringen og bruken av land og vann”.
Samerettsutvalget kom med sin første innstilling om dette i 1997 og den andre i 2007.
Anerkjennelsen av land- og ressursrettighetene knytter seg i hovedsak til hva som kan omtales som private rettighetsforhold.
Dette til forskjell fra offentligrettslige tiltak som regulerer bruken av land- og ressurser, og som også skal sikre det materielle grunnlaget for samisk kultur.
NOU 1997: 4 Naturgrunnlaget for samisk kultur http://www.regjeringen.no/nb/dep/jd/dok/nouer/1997/nou-1997-4.html?id=140720
NOU 2007: 13 Den nye sameretten Utredning fra Samerettsutvalget http://www.regjeringen.no/nb/dep/jd/dok/nouer/2007/nou-2007-13.html?id=491883
Sametinget arbeider som:
Konsultasjonspart med regjeringen for å gjennom norsk lovgiving sikre samenes rettigheter til land og ressurser basert på menneskerettighetene og historisk bruk.
Oppnevner av 3 av 6 medlemmer i Finnmarkseiendommen som forvalter grunn og ressurser i Finnmark etter finnmarksloven.
Gir retningslinjer for hvordan virkninger for samisk kultur, reindrift, utmarksbruk, næringsutøvelse og samfunnsliv av endret bruk av utmark skal bedømmes.
Behandling av saker om endret bruk av utmark i Finnmark som er forelagt Sametinget av Finnmarkseiendommen.
Fordeling av midler til Oppfølging av samiske rettigheter til arealer og ressurser 2015
Søker
Innvilget tilskudd 2015
Bivdi - Sjøsamisk fangst- og fiskeriorganisasjon
Zorrostiftelsen
Samerådet
Samarbeidsgruppa mot Kalvvatnan vindkraftverk
Nesseby bygdelag
 
Landrettigheter / Land og ressursrettigheter / Forsiden - Sametinget
Landrettigheter
Arbeid for at tradisjonell samisk bruk av land og ressurser gir likeverdige eiendoms- og bruksrettigheter, som andres bruk har gitt, var sentral i den nye samiske kulturmobiliseringen fra slutten av 1960 og begynnelsen av 1970 tallet.
Manglende anerkjennelse av samers land- og ressursrettigheter var en viktig grunn til striden om utbygging av Altavassdraget.
Derfor ble også Samerettsutvalget nedsatt med mandat å utrede slike rettigheter.
Ansvarlig politiker
Det er grunnlag for å si at samiske land- og ressursrettigheter er en viktig definerende interesse for Sametinget.
Styrking av folkeretten for anerkjennelse av urfolks land- og ressursrettigheter og gjennomføring i nasjonal lovgiving for anerkjennelse av slike rettigheter har derfor siden etableringen stått helt sentralt i Sametingets arbeid.
Sametinget arbeider for:
En reell og lovfestet anerkjennelse av samenes land- og ressursrettigheter på grunnlag av historisk bruk og folkeretten i tradisjonelle samiske områder utenfor Finnmark.
Sametinget arbeider nå med:
Konsultasjoner om kartleggingslov og konsultasjonslov
Ordninger for forvaltning av Finnmarkseiendommens overskudd i samarbeid med Finnmarkseiendommen og Finnmark fylkeskommune.
Sametinget har et ansvar for at samer som enkeltindivid og samer som folk sin historiske bruk av land og ressurser anerkjennes på linje med andres bruk.
Dette skjer gjennom konsultasjoner og samarbeid med statlige myndigheter.
Dette er et tidkrevende arbeid og er i stor grad styrt av regjeringens vilje til framdrift om dette.
For Sametinget er det viktig å ha en bred kjennskap til folks synspunkter på framtidige løsninger.
I arbeidet med oppfølgingen av Samerettsutvalget har det derfor vært arrangert en rekke folkemøter.
Slike møter og kontaktpunkter mot samiske organisasjoner og institusjoner er viktig.
Du kan påvirke Sametinget gjennom dine organisasjoner.
 
Lanserer et unikt tilbud / Artikler / Valgperiode 2009 - 2013 / Arkiv / Forsiden - Sametinget
Lanserer et unikt tilbud
05. februar 2013 I anledning 6.februar vil Sametinget lansere et nytt tilbud til alle som ønsker å melde seg inn i valgmanntallet, samt delta i sametingsvalget for første gang.
– Det er en glede å meddele at det fra 6.februar vil være mulig å melde seg inn i Sametingets valgmanntall elektronisk, uttaler Sametingspresident Egil Olli.
Mens det tidligere kun har vært mulig å melde seg inn i valgmanntallet via papirskjema, vil det fra 6.februar også være mulighet til å melde seg inn via nett.
- Vi har ønsket i større grad å tilgjengeliggjøre muligheten til å melde seg inn i Sametingets valgmanntall.
Ved nå å tilby elektronisk innmelding håper vi at flere av de som innfrir kravene velger å melde seg inn og tar en aktiv del i det forekommende valget, uttaler Sametingspresident Egil Olli.
Sikkert og effektivt
Den elektroniske løsningen vil tilby et høyt sikkerhetsnivå og baserer seg på ID-porten som er brukt av en rekke offentlige innstanser.
ID-porten lar deg logge sikkert inn via enten, MinID, Bank-ID, Buypass eller Commfides.
Kontaktperson:
Sametingspresident Egil Olli, tlf. 900 26 880
Fagleder Hanne Holmgren, tlf. 906 73 883
 
14/5814-1-AGM 16531/14 411 13.
LEDIG STILLING:
AVDELINGSLEDER HELSE OG OMSORGSAVDELINGEN
Ledig fast 100 % stilling som avdelingsleder for Helse- og omsorgsavdelingen i Røyrvik kommune.
Røyrvik omsorgssenter som ble tatt i bruk i 2001, der alle funksjoner som hører til den nye avdelingen er samlet.
Alle fagstillinger er dekket opp, slik at vi kan gi et godt tilbud til bygdas befolkning.
Avdelingslederen er direkte underlagt rådmannen og inngår i rådmannens ledergruppe.
Ønskede kvalifikasjoner:
Utdanning innen økonomi og administrasjon.
Formell kompetanse innen økonomi og lederskap
Bred ledererfaring.
God kjennskap til helse- og omsorgssektoren.
Kreativitet med tanke på å samordne aktiviteter til en velfungerende og brukervennlig avdeling, og samtidig utvikle et godt felles arbeidsmiljø.
Personlig egnethet vil bli tillagt stor vekt ved ansettelse.
Helsefaglig bakgrunn
Tiltredelse 1. september 2014
Utdanning og formell kompetanse innen økonomi, administrasjon og ledelse, samt bred ledererfaring vil bli vektlagt.
Hvis du i tillegg er glad i friluftsliv og engasjert i et aktivt kulturliv, da anbefales du å søke til Røyrvik.
Nærmere opplysninger gis av rådmannen, tlf 74 33 63 02/48 04 13 30.
Ansettelse i henhold til gjeldende lovverk, reglement og tariffavtale med 2 % innskudd i KLP.
Søknad med CV og referanser sendes elektronisk via kommunens hjemmeside: www.royrvik.kommune.no
Attester og vitnemål sendes ikke nå men taes med til evt. jobbintervju.
Søkerliste kan bli offentliggjort selv om søker ber om unntak jfr. off.loven §25.
Søknadsfrist 27. Juni 2014
 
Legg ned forvaltningsområdet / Artikler / Valgperiode 2009 - 2013 / Arkiv / Forsiden - Sametinget
Sametingsrådets melding om samiske språk er endelig klar og skal legges fram for plenum i november.
I meldingen foreslås det blant annet at forvaltningsområdet for samisk legges ned og at samelovens språkregler gjøres gjeldene for alle samer i hele Norge.
- Forvaltningsområdet, slik det fungerer i dag, medfører at samer har ulike rettigheter til bruk av samisk språk avhangig av hvor de er bosatt.
Dette skillet mener vi er uakseptabelt og foreslår dermed at forvaltningsområde for samisk språk legges ned, uttaler rådsmedlem Ellinor Marita Jåma.
Samelovens språkregler fastslår at samisk og norsk er likeverdige språk.
ILO-konvensjonen nr. 169, fastslår retten som enkeltsamer har til å lære og å bruke sitt språk.
Norge har ratifisert denne konvensjonen, og er slik forpliktet til å legge til rette for offentlig tjenesteyting på samisk i kommunal, fylkeskommunal og annen offentlig forvaltning.
- Vi mener at alle samisktalende skal ha like rettigheter til bruk av samisk språk som norsktalende har når det gjelder norsk språk, uttaler rådsmedlem Ellinor Marita Jåma.
Viktig med et synlig språk
Undersøkelser viser at samfunnsutviklingen, med økt flyttestrøm til byene, fører til at flere samer bosetter seg utenfor forvaltningsområdet for samisk språk.
Det er derfor behov for å styrke den enkeltes rett til bruk av samisk språk i møte med offentlig forvaltning uavhengig av bosted.
- Jeg mener at samisk, som offisielt språk, i langt større grad må brukes i offentlig forvaltning og at offentlig informasjon må gis også på samisk.
Dette er viktig både for å sikre den enkeltes språkrettigheter uavhengig av bosted, men også for en synliggjøring og verdsetting av samisk språk i Norge, uttaler rådsmedlem Jåma.
Utfordringer
I språkmeldingen framkommer det også at en utvidet rett til bruken av samisk i møte med det offentlig kan skape utfordringer for enkelte kommuner.
- Løsning på disse utfordringene kan ligge i et differensiert regelver.
Noen helt sentrale språkrettigheter må imidlertid gjelde for hele landet.
Det er språkrettigheter for førskolebarn, rett til opplæring i og på samisk, rett til helse- og omsorgstjenester på samisk, rett til ivaretakelse av rettssikkerhet på eget språk og rett til kirkelige tjenester på samisk, forklarer rådsmedlem Ellinor Marita Jåma.
Avsluttningsvis påpeker Jåma at Sametingets overordnede mål er at flere får en lovfestet rett til å bruke sitt morsmål, samisk, uavhengig av hvilken kommune de er bosatt i.
Språkmeldingen legges fram på Snåsa Hotell, torsdag 22.november. Det er lagt opp til et miniseminar om samisk språk i annledning offentliggjøringen.
Programmet finnes i sin helhet her, og alle er velkommen til å delta.
Kontaktperson:
Sametingsmelding om samisk språk (2012).
pdf
 
Målet med denne studien er å undersøke om testgruppen som har samisk som andrespråk aksepterer setninger med null objekt, eller om de er påvirket av transfereffekten av førstespråket og ikke tillater setninger med null objekt.
Undersøkelsen er gjennomført på personer mellom 18 og 56 år, og referansegruppen består av talere med god kompetanse i sørsamisk.
Undersøkelsen viser at de som har språket som førstespråk har god kunnskap om hvordan null objekt brukes.
De som samisk som andrespråk gjetter i bruken av null objekt noe som viser at de er påvirket av sitt førstespråk.
 
Lover og forskrifter / Språk / Forsiden - Sametinget
Lover og forskrifter
Lenker til lover og forskrifter som omhandler samisk språk
Ansvarlig politiker
President
NSR
Ávjovárri
 
Lover / Helse og sosial / Forsiden - Sametinget
Lover
Linker til aktuelle lover som omhandler samiske pasienters rettigheter
Ansvarlig politiker
NSR
Gáisi
Lov om Sametinget og andre samiske rettsforhold (sameloven).
§ 3-5. Utvidet rett til bruk av samisk i helse- og sosialsektoren
Lov om kommunale helse- og omsorgstjenester m.m. (helse- og omsorgstjenesteloven) § 3-10. Pasienters og brukeres innflytelse og samarbeid med frivillige organisasjoner
Lov om pasient- og brukerrettigheter (pasient- og brukerrettighetsloven).
§ 3-5. Informasjonens form
 
Lulesamisk bokbuss / Bokbusser / Vi anbefaler / Bibliotek / Forsiden - Sametinget
Lulesamisk bokbuss
Lulesamisk bokbuss
 
Hva betyr dette for fylkeskommunen?
Skriftlige henvendelser/saker på sørsamisk vil bli besvart på sørsamisk.
Resepsjonspersonell og de ulike virksomheter i Fylkets Hus vil bli orientert om de nye kravene for å kunne gi best mulig service til sørsamisk talende.
Informasjon i hovedinngang og resepsjonsområdet i Fylkets Hus er skiltet på sørsamisk.
 
Mange nye samiske kulturminner mellom Balsfjord og Hammerfest / Kulturminner / Miljø, areal og kulturvern / Forsiden - Sametinget
Mange nye samiske kulturminner mellom Balsfjord og Hammerfest
10. juni 2014 I forbindelse med Statnetts planer for ny strømledning mellom Balsfjord og Hammerfest har Sametinget gjennomført kulturminneregistreringer i områdene som vil bli berørt av utbyggingen.
Sametinget har registrert over 1000 nye kulturminner og mange områder som tidligere var lite kjent i kulturminnesammenheng har vist seg å være rike på kulturspor.
Sametinget har funnet flere boplasser, offerplasser, gjemmer, graver, fangstgroper, reingjerder av stein og flere andre samiske kulturminner langs Balsfjord-Hammerfest-linjen.
Prosjektleder Kjersti Schanche sier prosjektet har resultert i et stort nytt materiale, ikke minst fra mer utilgjengelige fjellområder der det ikke er gjort kulturminneregistreringer tidligere.
-Det har vært spennende å finne så mange spor etter menneskelig aktivitet.
Ett av de mer oppsiktsvekkende funnene er en offerplass ved en stor, splittet kampestein, der det var lagt inn en hodeskalle av bjørn i et hulrom under steinen.
Dette funnet ligger på god avstand fra linja, og trues ikke av utbyggingen, sier prosjektleder Kjersti Schanche.
Hun sier at selv om mange av kulturminnene kan knyttes til de fastboendes bruk av utmarka, så er de fleste spor etter reindriftsamisk aktivitet og bosetting.
Dette er områder som har vært og er viktige for reindrifta.
Her er det viktige sommerbeiter og vinterbeiter og noen områder er i tillegg viktige kalvingsland.
Planlagt linjetrase krysses en rekke steder av sentrale flyttleier mellom sommerbeitene på kysten og vinterbeitene i innlandet, sier Schanche.
Sametinget har gjennomført 10 radiologiske dateringer av trekull fra registrerte ildsted og teltboplasser.
Disse viser en plassering i tid fra 1500- og fram til begynnelsen av 1900-tallet.
Selv om det er sannsynlig at flere av de registrerte kulturminnene har en eldre datering, antyder materialet at det er fra perioden etter år 1600–tallet og kanskje særlig etter 1700–tallet at vi får en mer omfattende bruk av de aktuelle fjellområdene.
Prosjektleder Kjersti Schanche sier at de også har samlet inn mange sagn, historier og fortellinger fra de ulike områdene.
Sametinget har hatt god dialog med lokale brukere, som har bidratt med sine kunnskaper om bruken av områdene.
Mange kunne gi opplysninger om gamle boplasser og personer som hadde brukt dem helt tilbake til begynnelsen av 1800-tallet.
Det er kunnskap og opplysninger som er videreført over flere generasjoner, sier Schanche.
-Registreringene viser at mange områder på strekningen mellom Balsfjord og Hammerfest er rike kulturlandskap med stor kulturell og historisk verdi, avslutter prosjektleder Kjersti Schanche.
Sametinget er i dialog med Statnett om forebyggende tiltak for å ta vare på kulturminnene som kan bli ødelagt ved en utbygging.
Ett av tiltakene har vært å justere trase og masteplasseringen.
Kulturminnene som ligger utsatt merkes med en sikkerhetssone rundt for å unngå skader.
For mer informasjon: Prosjektleder Kjersti Schanche 784 74 01
Rapporten er vedlagt.
Les mer om Balsfjord–Hammerfest-linjen:
 
Mangel på samiske leker, viser rapport / Artikler / Valgperiode 2009 - 2013 / Arkiv / Forsiden - Sametinget
Mangel på samiske leker, viser rapport 19. mars 2012
Sametinget har utført et prosjekt for å kartlegge hva som finnes av samiske leker og pedagogisk materiell i barnehager med samiske barn, som nå offentliggjøres i en rapport.
- Som en følge av denne kartleggingen har Sametinget kommet med forslag til to konkrete tiltak, sier visepresident Laila Susanne Vars, som har ansvar for samiske barnehager.
- Det har blitt opprettet en ekstern gruppe, som skal sette i gang med å utvikle en samisk ”snakkepakke”.
Målet med en slik pakke er å styrke samiske barns språkferdigheter.
Gruppen består av barnehageansatte fra ulike deler av landet.
Det andre forslaget til tiltak er et søkerbasert tilskudd, hvor målet er å utvikle uteleker som gjenspeiler mangfoldet i samisk kultur, sier Vars.
Det har tidligere kommet tilbakemeldinger til Sametinget om at det finnes lite av samiske leker i barnehagene, derfor var det et ønske om å kartlegge både det som finnes, men også hvilke behov barnehagene har for samiske leker.
Det ble foretatt intervju av ansatte i aktuelle barnehager, basert på et spørreskjema, og det ble foretatt besøk i til sammen elleve barnehager i fem fylker.
- Gjennom kartleggingen viser det seg at alle barnehagene ønsker seg flere samiske leker, og flere samiske læremidler.
Det som hindrer barnehagene i å få tak i flere samiske leker er både det økonomiske aspektet, det som finnes på markedet er dyrt, og det går på tilgjengelighet, det finnes rett og slett ikke mer på markedet, avslutter Laila Susanne Vars.
I anledning ”Barnehagedagen 2012” besøker Sametingets visepresident Laila Susanne Vars Ájastealli barnehage i Kautokeino.
Rapport om kartlegging av samiske leker og pedagogisk materiell i barnehager med samiske barn (2012)
 
Mari Boine kommer til åpningen av forfatterstudiet / Kunst- og kulturutøvelse / Kulturliv / Forsiden - Sametinget
Mari Boine kommer til åpningen av forfatterstudiet
Et felles prosjekt mellom Sametinget, Samisk forfatterforening og Samisk kunstnerforbund, har sitt første samling i 26.-28.06. i Alta.
Mari Boine er med i åpningen og holder en konsert for forfatterstudentene.
Ti studenter har gått i gang med forfatterstudiet og elevene har sin første samling i Alta.
Med denne samlingen igangsettes en toårig forfatterstudie, som har som hovedformål for å få produsert mer litteratur på samisk for unge.
-Vi har fastsatt et særskilt program for fredag den 26.06., og vi ønsker med dette å motivere våre elever.
Mari Boine er med i åpningen av studiet og holder en privat konsert for studentene og inviterte gjester, sier prosjektleder for forfatterstudiet Piia Susanna Juuso.
Motiverer
-Vi er veldig glad for at Mari Boine vil støtte vårt prosjekt, og det er en stor ære for oss at akkurat hun skal være med i åpningen.
Dette er en god start for studiet og Mari Boine inspirerer og er absolutt et forbilde for oss alle og trolig også for våre studenter.
Mari Boine er et godt eksempel for hvor langt man kan komme med sin ferdighet og flid, og denne tanken ønsker vi å formidle til våre elever, sier prosjektlederen for forfatterstudiet Piia Susanna Juuso.
Bøker til unge Formålet med forfatterstudiet er å få utgitt mer litteratur på samisk, spesielt for unge, som fra før av har få bøker på samisk.
Studiet skal heve opp forfatternes kompetanse i forfatterskap, for gi dem bedre mulighet til å skrive manus og arbeide som forfatter i fremtiden.
-En slik utdanning har ikke vært gjennomført tidliger, der studentene får opplæring og hver enkel elev får sin egen veileder som kan hjelpe eleven med sin utforming av manus.
Studentene får ikke studiepoeng, men de får opplæring og veiledning og kan ferdigstille sin manus under studiet, sier Juuso.
Mer informasjon gis av Piia Susanna Juuso, prosjekt@samidaiddar.no, tel. +358 44 32 07 233
Les mer:
http://sametinget.no/nor/Kulturliv/Kunst-og-kulturutoevelse/Samisk-forfatterstudie-etableres
 
Mari Boine til Áltá 2013 / Áltá 2013 / Internasjonalt arbeid / Forsiden - Sametinget
Mari Boine og inuiten Nive Nielsen er blant hovedattraksjonene under den internasjonale urfolkskonferansen i Alta i sommer.
Hele Alta sentrum vil preges av urfolkskultur mellom 9. og 12. juni.
Kulturprogrammet for urfolkskonferansen Áltá 2013 er klart, og inneholder en rekke kulturaktiviteter hver eneste dag under den internasjonale konferansen.
Konferansestart markeres ved mottakelse på Høgskolen i Alta søndag 9. juni, og avsluttes med utekonsert i Alta sentrum med Mari Boine og Nive Nielsen onsdag 12. juni.
- Vi er svært glade for at to så flotte artister som Mari Boine og Nive Nielsen sagt seg villig til å avslutte denne, for urfolkene, viktige konferansen.
Det bidrar til bred oppmerksomhet rundt konferansen og urfolkspolitikken.
Men først og fremst gir Altas befolkning og gjester en super avslutning på en kulturell og begivenhetsrik uke, sier Sara Margrethe Oskal i Sametinget, ansvarlig for kulturprogrammet under Alta 2013.
Mandag 10. juni viser Beaivváš Sámi Teáhter forestillingen ”Ridn `oaivi ja nieguid oaidni” (Den rimhårende og drømmeseeren) av Nils Aslak Valkeapää i Alta kultursal.
Tirsdag 11. juni er det utekonsert i Alta sentrum med deltakelse fra lokale skoler.
Gjennom alle dager under konferansen avvikles torghandel i Alta sentrum og ulike kunstutstillinger i Finnmarkshallen.
I hallen vil det også være utstilt barnetegninger fra de 7 ulike urfolksregionene med temaet ”Min drømmehytte”.
- Vi har lagt vekt på at det skal være et tilbud for alle, og vårt mål har vært å involvere hele lokalsamfunnet i Alta.
Idrettslaget BUL står for torghandel, barn og unge deltar på flere arrangementer.
Vi ønsker at konferansen skal prege og involvere også lokalt i Alta, sier Oskal.
Áltá 2013 kulturprogrammet
Kontaktperson
Rådgiver Sara Margrethe Oskal, tel. 78 48 42 32, ansvarlig for kulturprogrammet Áltá 2013.
 
Marine næringer / Næringer / Forsiden - Sametinget
Marine næringer
Sametinget har sterkt prioritert arbeidet med å finne frem til løsninger som kan bidra til å sikre retten til fiske for befolkningen i de sjøsamiske områdene.
Den sjøsamiske kulturen er bygd på fjord- og kystfiske, både som levevei alene, men også i kombinasjon med andre næringer.
Ansvarlig politiker
Aktuelt
Krever utvidet fisketid for sjølaksefiskere
Sametinget skal torsdag 14. januar gjennomføre politiske konsultasjoner med...
Les mer
150 000 kroner til Bivdi
Sametingsrådet bevilger 150 tusen kroner til Bivdi, sjøsamisk fangst- og fis...
Les mer
Vis alle saker
Gjeldene urfolksrett bygger på forutsetningen om anerkjennelse av samenes historiske rettigheter til blant annet kyst- og fjordfiske i sine bosettingsområder.
Sametinget har også hevdet prinsippet om at nærhet til naturressursene gir høstingsrett i et historisk og sedvaneperspektiv.
Nærhets- og avhengighetsprinsippet er innført som et førende prinsipp innenfor Sametingets satsing på marine næringer.
Sametinget jobber for å:
sikre retten til fiske for befolkningen i de sjøsamiske områdene
utvikle og øke sysselsettingen innenfor marine næringer
Gjennom årlige budsjetter har Sametinget satt av virkemidler til marine næringer.
Ved å gi støtte til investeringer i fartøyer, moderniseringer av lokale mottaksanlegg og bidra til produktutvikling innenfor marin næringsvirksomhet, kan en sterkere bidra til å opprettholde og styrke bærekraftige fiskerimiljøer i samiske kyst- og fjordsamfunn.
Rettigheter:
Staten har en rettsplikt til å gi samene muligheter til å sikre og utvikle sin kultur.
Fisket i fjorder og kystfarvann, som et materielt kulturgrunnlag, er avgjørende for bo- og sysselsettingen i samiske lokalsamfunn langs kysten.
Sametinget har gjennom alle år arbeidet for en sterkere lokal forankring i forvaltningen av fiskeressursene.
Dette for å gi fiskerne større makt og innflytelse når bruken av ressursene avgjøres.
Regional forvaltning, med samisk deltakelse og medbestemmelse, vil være innenfor de folkerettslige minstestandarder og i samsvar med folkerettens regler om urfolk og minoriteter.
Utfordringen er, i tillegg til rettighetsperspektivet, gjennom målrettet virkemiddelbruk å skape bedre økonomiske rammebetingelser for flåtefornyelse, opprettholde mottakssiden for lokale råstoffleveranser og styrke nyrekruttering til fiskeryrket.
 
Medier / Kulturliv / Forsiden - Sametinget
Medier
De samiske mediers oppgaver er å informere den samiske befolkning og formidle kunnskaper, fakta og innsikt fra samfunnets store spennvidde.
Samiske medietilbud og samiske publikasjoner har en stor betydning for synliggjøring av samiske språk, som et ledd i språkutviklingen og språkopplæringen for hele den samiske befolkningen, og særlig blant barn og unge.
Ansvarlig politiker
Aktuelt
Les mer
Vis alle saker
Sametinget jobber for:
Gjennom dialog med lokale, regionale og sentrale myndigheter og andre aktører styrke rammevilkårene for samisk medieutvikling
Gjennom aktiv virkemiddelbruk bidra til å opprettholde og videreutvikle samiske medier
Bidra til en styrking av det samiske medietilbudet på alle samiske språk
Økonomiske virkemidler
Målet med Sametingets virkemidler til medier er et mangfold av medier som synliggjør samisk språk, kultur og samfunnsliv.
Delmålet er å bygge opp og utvikle samiske medier som bidrar til samfunnsengasjement.
Sametinget gir direktetilskudd til 6 ulike medier i 2014: Samiske publikasjoner (5) og Julev Film AS.
Julev Film driver NuorajTV, som er et viktig medietilbud på internett for lulesamisk ungdom.
Direktetilskuddene til medier skal bidra til arenaer der samisk språk, kultur og samfunnsliv har en uavhengig stemme, og er identitetsskapende.
Samiske medietilbud og samiske publikasjoner har en stor betydning for synliggjøring av samiske språk, som et ledd i språkutviklingen og språkopplæringen for hele den samiske befolkningen, og særlig blant barn og unge.
 
Mener Listhaug enda kan rette opp skaden / Reindrift / Næringer / Forsiden - Sametinget
Mener Listhaug enda kan rette opp skaden
Sametingsråd Thomas Åhren opprettholder Sametingets kritikk mot prosessen med reintallsreduksjon.
Han mener mange reindriftsutøvere i Finnmark nå blir uskyldig rammet av flere regjeringers kollektive straffepolitikk.
- Sametinget ser behovet for reduksjon av reintallet i Finnmark, men vi mener at prosessen har sporet av.
I 2007 fikk man en ny reindriftslov, med de beste intensjoner om økt selvstyre.
Distriktene og siidaene skulle selv være aktive deltagere i fastsettelsen av et øvre reintall, og var godt i gang med dette arbeidet sammen med reindriftsstyret.
Departementet valgte heller å overkjøre reindrifta, og ødela prosessen, mener Åhren.
Åhren mener det er denne prosessen som førte til et kappløp der mange reineiere posisjonerte seg i forhold til hverandre.
– Jeg mener det er viktig å påpeke at det var statens reindriftspolitikk som satte i gang kappløpet der mange har økt reintallene sine strategisk.
Det kunne vært løst på en helt annen måte.
Nå lider alle under kollektive straffetiltak som staten gjennomfører for å bøte på egne feilvurderinger, slår Åhren fast.
Han mener reindriftspolitikken er på villspor når det ikke finnes ordninger som stimulerer til frivillig reduksjon.
– Politikkens verktøykasse bør være større enn pisk og trusler.
Nå vet vi ikke hvilke konsekvenser reduksjonen får for enkeltmennesker eller for reindrifta som helhet, slår Åhren fast.
- En vellykket ressursforvaltning avhenger av at aktørene selv er med i prosesser.
Det viktigste nå er å etablere stabile løsninger som gir en varig løsning på reintallsproblematikken.
Det er ikke for sent å se på hvordan man sammen med reindriftsnæringa kan finne tillitskapende metoder for reduksjon av reintallet, sier Åhren.
Som reaksjon på landbruksminister Sylvi Listhaugs forslag om at man i fremtiden skal offentliggjøre reintallene til alle siidaandeler, har Åhren en advarsel.
- Å offentliggjøre hver reineiers reintall er ikke noe man uten videre bare kan gjøre.
Dette er et klart brudd på samisk rettsoppfatning, og det er et grep som ikke kan gjøres uten grundige vurderinger av konsekvenser.
Jeg mener at det heller ikke trenger å være nødvendig, siden forvaltningen sitter på tallene uansett, og siden det på siidanivå er åpenhet om øvre reintall.
Ved en slik vurdering vil vi fra Sametinget be om konsultasjoner med departementet, avslutter Åhren.
 
Mer i stipend til hver elev / Grunnskole og VGS / Opplæring / Forsiden - Sametinget
Mer i stipend til hver elev
Sametinget har nå nye regler for tildeling av stipend til elever som har faget samisk i videregående skole.
Endringen vil blant annet føre til at det blir mer i stipend til hver elev, uttaler rådsmedlem Silje Karine Muotka.
Det var under plenum i desember 2013 bred enighet om å øke den totale rammen for stipend fra 2,4 til 3 millioner.
Endringen fører til at hver enkelt elev som søker, og får tildelt stipend i 2014, vil få en økning i forhold til det som ble gitt gjennomsnittlig forrige år.
En annen endring er at det blir mer forutsigbarhet i henhold til stipendets størrelse.
De nye beregningsreglene gir dermed et klart bilde av hvor mye hver elev kan få i stipend, noe det var bred enighet omkring i Sametingets plenum.
Stipendenes størrelse er som følger:
Det ytes kr 7 000 til elever som har samisk som førstespråk.
Det ytes kr 5 000 til elever som har samisk som andrespråk.
Det ytes kr 2 500 til elever som har samisk som fremmedspråk.
Ny søknadsfrist
I det nye regelverket er også søknadsfristen utvidet, fra 15.01.14 til 30.03.14.
- Vi ønsket å behandle de innkomne søknadene fortløpende.
Ved å utvide søknadsfristen får vi denne muligheten.
Jeg har også tro på at denne endringen vil bli mottatt positivt hos de elevene som ønsker å søke stipend hos Sametinget, forklarer rådsmedlem Muotka.
Personer som mottar stipend, må være heltidselever ved et offentlig godkjent lærested i Norge, godkjent for utdanningsstøtte gjennom Statens lånekasse for utdanning.
Personer som er norske statsborgere, eller som har rett til å registrere seg som norsk statsborger og er tilknyttet et offentlig godkjent lærested i Sverige og Finland kan også søke om stipend.
Disse elevene må sende inn tilleggsinformasjon fra faglærer om hvilket nivå opplæringen tilsvarer iht. Sametingets regelverk;
samisk som førstespråk, andrespråk eller fremmedspråk.
Stipendet gis til personer som tar samisk som førstespråk, andrespråk eller fremmedspråk.
 
Miljø, areal og kulturvern
Søk tilskudd
Miljø, areal og kulturvern
Ressursområder, naturmangfoldet, kulturminner og kulturlandskap utgjør en viktig del av det som gjerne kalles det materielle kulturgrunnlaget for samisk kultur.
Dette er grunnlaget for samisk næringsutøvelse, bosetting, kulturutfoldelse og samfunnsutvikling.
Forvaltningen av areal, natur og kulturarv er derfor viktig for å sikre grunnlaget for bevaring og utvikling av samiske kultur.
Ansvarlig politiker
Rådsmedlem
NSR
Sørsamisk
Kulturminner
Naturmangfold
Areal
Energi og mineraler
Sametinget arbeider for
Å vektlegge et bærekraftig og langsiktig perspektiv i all disponering av arealer og ressurser i samiske områder.
At kulturminner og kulturlandskap bevares og brukes som grunnlag for samisk identitet og kultur- og samfunnsutvikling.
Kulturminner skal og forvaltes som et historisk kildemateriale.
At naturmangfoldet med dens biologiske, landskapsmessige og geologiske mangfold og økologiske prosesser tas vare på ved bærekraftig bruk og vern, også slik at den gir grunnlag for samisk kultur.
Fakta om Miljø, areal og kulturvern
Sametinget arbeider som forvaltningsmyndighet etter kulturminneloven og plan- og bygningsloven.
 
Sametinget mineralveileder
Politisk sak: I juni 2010 vedtok Sametinget en mineralveileder for sikringen av hensynet til samiske kultur, næringsutøvelse og samfunnsliv ved planer om faktiske undersøkelser, prøveuttak og drift av mineralressurser i tradisjonelle samiske områder.
Mineralveilederen praktiseres i samhandlingen med mineralselskaper som vil undersøke og drifte på mineraler i samiske områder.
Mineralloven
Mineralloven
Mineralloven
Stortinget vedtok ny minerallov i 2009 uten Sametingets samtykke, og da heller ikke til de aktiviteter lovforslaget søker å regulere.
Grunnen til dette var at Sametinget anså at loven ikke oppfyllte statens folkerettslige forpliktelser overfor samene.
Dette knytter seg både til sikring av naturressursene, deltaking i beslutningsprosessen og del av nytteverdi ved virksomhet.
Sametinget har samtidig gitt uttrykk for at en: ”… ønsker en lovgiving som gir mulighet til utnyttelse av mineralressursene i tradisjonelle samiske områder.
Sametinget ønsker et lovverk som gir forutsigbarhet for alle parter og mulighet for sameksistens mellom tradisjonelle og nye næringer”.
Arbeidet med ny minerallov har for Sametinget pågått i over 10 år.
Forslag til minerallov har vært behandlet av Sametingets plenum i 1997, 1999, 2003, 2008 og 2009.
Sametinget har uttalt seg til forslag i offentlige utredninger to ganger, til høringsforslag fra Regjeringen en gang og til lovforslag fra Regjeringen tre ganger.
I perioden januar 2007 og juni 2008 var det konsultasjoner mellom Nærings- og handelsdepartementet og Sametinget om ny minerallov.
Konsultasjonene bar preg av manglende vilje til relle konsultasjoner for å finne løsnigner det kunnne være enighet om.
Sametinget oversendte rapport våren 2009 rapport om regjeringens minerallovforslag til ILO, FNs spesialrapportør for urfolk og FNs Ekpsertmekanisme for urfolks rettigheter.
Både ILOm og FNs spesialrapportør har bedt regjeringen om raskt å ta opp konsultasjonene med Sametinget med sikte på en lov som ivartar samiske rettihgeter i hele det samiske området.
I tillegg til innledende bestemmelser i mineralloven er den i grove trekk bygget opp rundt fire hovedfaser i mineralaktiviteten.
Disse knytter seg til 1) leting, 2) undersøkelsesrett og prioritet, 3) utvinningsrett og 4) driftskonsesjon.
Formålet med mineralloven er å fremme og sikre samfunnsmessig forsvarlig forvaltning og bruk av mineralressursene i samsvar med prinsippene om bærekraftig utvikling (§1).
Loven har også egen bestemmelse om hensyn som skal ivaretas ved forvaltning av mineralressursene (§ 2).
Bestemmelsen tydeliggjør hva loven skal være et virkemiddel for å oppnå, og hva som er de viktigste samfunnsoppgaver loven skal bidra til å løse.
§ 2 bokstav b viser til at det er en oppgave etter loven å ivareta naturgrunnlaget for samisk kultur, næringsutøvelse og samfunnsliv.
Loven har også en egen bestemmelse som fastsetter at loven skal anvendes i samsvar med folkerettens regler om urfolk og minoriteter (§ 6).
Det siktes her særskilt til FNs konvensjon om sivile og politiske rettigheter av 1966 (SP) og ILO-Konvensjonen nr. 169 om urfolk og stammefolk i selvstendige stater (ILO 169), men også andre folkerettslige regler.
Det vil i denne sammenhengen være relevant å nevne urfolkserklæringen vedtatt av FNs generalforsamling 13. September 2007.
En kortfattet gjennomgang av minerallovens sentrale bestemmelser for forvaltning og bruk av mineraler staten hevder eiendomsretten til vil være at:
1. Leteretten i mineralloven er kvalitativt snevret inn i forhold til tidligere regelverk ved at leting ikke skal medføre skade.
Samtidig er leteretten utvidet kvantitativt ved at den nå også omfatter grunneiers mineraler.
Leting uten inngrep og skade kan utføres uten grunneiers og bruksrettshaveres samtykke(§§ 8 og 9).
Leteren har imidlertid varslingsplikt (§10).
2. Undersøkelsesretten for mineraler staten hevder eiendomsretten til krever tillatelse fra staten (§13).
Undersøkelsesrett med best prioritet er også vilkår for å få utvinningsrett.
Undersøker er pliktig til å varsle Direktoratet for mineralforvaltning, grunneier og bruker av grunnen tre uker før arbeid igangsettes (§18).
Undersøkelsesrettens innhold knytter seg til hva som er nødvendig for å vurdere om det forefinnes drivverdige mineraler (§19).
Mens leteren kun kan foreta begrensede arbeider i overflaten, kan innehaver av undersøkelsesretten bore kjerneprøver og grave hull i bakken.
Videre omfatter undersøkelsesretten nødvendig tilgang til grunn for å foreta arbeider, herunder lagringsplass for nødvendig utstyr.
Inngrepene skal likevel være begrensede og midlertidige og det kan ikke utføres slik at det kan medføre vesentlig skade.
3. Utvinningsretten til mineraler staten hevder eiendomsretten til gis etter søknad til den som har undersøkelsesrett med best prioritet og som kan sannsynliggjøre at det i undersøkelsesområdet finnes drivverdige forekomst (§ 29).
Innehaver av utvinningsretten har rett til å ta ut og nyttiggjøre seg mineraler staten hevder eiendomsretten til (§32).
4. Driftskonsesjon fra Direktoratet for mineralforvaltning kreves for uttak av mineralforekomster på mer enn 10.000 m3 masse.
Driftskonsesjon kan bare gis til den som har utvinningsrett.
Det kan settes vilkår for konsesjonen (§43).
Lovens innledende bestemmelser har regler om ivaretakelse av samisk kultur (§2) og om at loven skal anvendes i samsvar med folkerettens regler om urfolk og minoriteter (§6).
Disse generelle bestemmelsene er ikke fulgt opp av konkrete regler som sikrer en slik oppfølging.
Dette gjelder i første rekke for tradisjonelle samiske områdene utenfor Finnmark.
Minerallovens § 17 har særskilte regler om saksbehandling og hensynstaking til berørte samiske interesser i Finnmark ved søknad om undersøkelsesrett (§17), utviningsrett (§30), driftskonsesjon (§43) og ekspropriasjon (§40) for mineraler staten hevder eiendomsretten til.
Vurderings- og vektleggingsregelen for hensynet til samisk kultur i Finnmark gjelder også ved ekspropriasjon av grunneiers mineraler.
§ 17 innebærer at i Finnmark:
må søker om undersøkelsesrett, utvinningsrett og driftskonsesjon framskaffe opplysninger om direkte berørte samiske interesse.
må Direktoratet for mineralforvaltning i behandlingen av søknader både vurdere og legge vesentlig vekt på hensynet til samisk kultur, reindrift, næringsutøvelse og samfunnsliv.
Søknader kan avslås om hensynet til samiske interesser taler i mot innvilgning.
Innvilges søknad kan det settes vilkår for ivaretakelse av disse hensynene.
skal Direktoratet for mineralforvaltning ved behandling av søknad gi grunneieren, Sametinget, kommunene og det aktuelle områdestyret og distriktsstyret for reindriften anledning til å uttale seg.
skal søknaden avgjøres av departementet dersom Sametinget eller grunneieren går i mot at søknaden innvilges.
gis Sametinget og grunneier klageadgang hvis departementet innvilger søknaden.
Klagen har da oppsettende virkning.
Lovens § 17 er begrenset til bare å gjelde i Finnmark.
Bestemmelsen er ikke tydelig på samenes rett til konsultasjoner med sikte på informert samtykke for tillatelse etter søknad om undersøkelsesrett, utvinningsrett og driftskonsesjon.
Minerallovens § 58 har en særskilt regel om at departementet etter forskrift kan fastsette en forhøyet grunneieravgift for utvinning av mineraler staten hevder eiendomsretten til på Finnmarkseiendommens grunn.
Bestemmelsen er fra Regjeringens side et forsøk på å imøtekomme kravene i ILO 169 artikkel 15 nr. 2 om urfolks rett til del av nytteverdien ved utvinning av mineraler staten hevder eiendomsretten til.
Regjeringen har i lovens forskrift fastsatt den forhøyede grunneieravgiften til Finnmarkseiendommen til 0,25% av omsetningsverdien.
Ansvarlig politiker
 
Reinkalven Mavve blir født en kald og forblåst vårdag på en barflekk i fjellet.
Den er en nysgjerrig pjuskete nyfødt kalv som straks gir seg ut på eventyr.
Den erfarne moren, simla, forsøker å veilede sin kalv men til tross for det havner lille Mavve i problemer.
Mavve blir skremt av en ørn, ramler i en bekk og ender opp hos Sajvefolket.
Madeleine Renhuvud som har skrevet og illustrert boken har vokst opp I Mittådalen sameby.
Reindriften har alltid vært en stor del av hennes liv og hun har hentet inspirasjon fra det miljøet.
Madeleine arbeider nå som lærer i bilde, tekstil og sydsamisk og bor i Falun.
Fortellingen ses fra en reinkalvs perspektiv hvor hendelser fra hverdagen blandes med eventyr fra gamle samiske fortellinger og sagn, dette blandet med fantasi og egen fri tolkning av disse beretningene.
For de barn som selv kan lese er boken en skatt.
Boken har fantasifulle rene bilder og er en visuell opplevelse også for mindre barn som lytter da figurene er enkle og uttrykkene klare.
 
Mobbing - vi må starte med oss selv / Arbeidet mot mobbing / Opplæring / Forsiden - Sametinget
Mobbing - vi må starte med oss selv
Silje Karine Muotka, sametingsråd
Mobbing er et stort samfunnsproblem, også i samiske samfunn.
Personlig tror jeg et mulig tiltak er å rette oppmerksomheten mot oss selv.
Oss voksne som rollemodeller.
Å feie for egen dør kan være et virkningsfullt og langsiktig tiltak mot mobbing.
De aller fleste lærere, skoler og foreldre tar barns utvikling og læring på alvor.
Derfor har de fleste elever det bra på skolen og i fritiden.
Likevel vet vi så inderlig vel at for mange elever ikke blir sett eller hørt, og at for mange utsettes for mobbing og krenkelser.
Undersøkelser viser at samiske barn har en høyere risiko for å bli utsatt for krenkende atferd.
Mange av oss har kun korte stunder sammen som familie i hverdagen.
Det blir samtalen rundt middagsbordet og tiden vi har sammen i helger som gir rom for samtale.
Vi skylder barna å tenke godt gjennom hvilke tema som dominerer samtalen rundt middagsbordet.
Samtalen kan handle om det vi har opplevd denne dagen.
Eller det kan handle om ting som for eksempel kommunevalget og om politikere, eller om våre nye naboer eller om verdenspolitikken.
Selv om vi kanskje ikke er bevisste på det, formidler vi verdier til våre barn.
Er det fremsnakking vi driver med, eller ikke?
Barna speiler våre verdier, holdninger, fordommer og synspunkter mer enn vi som voksne er bevisste på.
Det er viktig å vite at vi voksne kan bidra sterkt til å redusere mobbing, krenkelser og trakassering bare ved å være bevisste på hvilke holdninger vi fremmer - for eksempel rundt middagsbordet.
"Hånden som rører vuggen, styrer verden" er det sagt.
Det må bety at vi voksne kan overføre verdier som fremmer respekt, likeverd, toleranse og aksept.
I skolen og barnehagen er alle voksne rollemodeller.
Ikke bare barnehagelæreren, assistenten eller læreren, men også vaktmesteren og reingjøringspersonalet, for ikke å snakke om helsesøstrene.
I mange tilfeller fanger de opp elever som ikke har det så greit på skolen eller hjemme.
Av ulike årsaker velger noen kommuner å nedprioritere helsesøstertilbudet eller reduserer eller endrer på tilstedeværelsen av andre voksenpersoner i skoler, barnehager og fritidstilbud.
Da skal man også være klar over at man reduserer antall potensielle rollemodeller og omsorgspersoner rundt utsatte barn.
Barn har ansvar for hvordan de oppfører seg mot hverandre.
Vi voksne har likevel ansvaret for å veilede barn og unge mennesker.
Det betyr at vi ikke bare har ansvar for å korrigere uakseptabel atferd, men også å berømme dem når de viser toleranse og medmenneskelighet overfor hverandre.
Uakseptabel og krenkende atferd på nett, mobiler og sosiale medier får ofte stor oppmerksomhet.
Jeg mener vi også har ansvar for å veilede barn og unge i bruk av sosiale medier på en positiv og konstruktiv måte.
Å gi uttrykk for at det er bra å inkludere andre og at det er positivt hvis de viser sosial samvittighet.
Sametinget har i flere år vært partner i arbeidet mot mobbing, gjennom det landsdekkende arbeidet til Manifest mot mobbing.
Årets kampanjeuke – Gjør en forskjell – starter i uke 40 bygger på arbeidet som er gjort tidligere.
Kampanjen skal vise hvordan hver av oss kan gjøre en forskjell, for å skape vennskap, bidra til inkludering og forebygge mobbing.
Min oppfordring til både barn, unge og voksne: vær de beste rollemodeller.
Vær en du er stolt over.
Vær en venn.
 
Musikk
Turnestøtten har åpen søknadsfrist.
Utgivelser av musikk har søknadsfrist 01.06.2015.
Mål:
Samisk musikk av god kvalitet som er lett tilgjengelig for et større publikum.
Krav til søknadens innhold og form
Søknaden skal være utfylt på Sametingets søknadsskjema, og skal være datert og undertegnet.
Den som underskriver søknaden, må ha fullmakt til å forplikte foretaket/institusjonen.
Søkeren plikter å gi Sametinget alle opplysninger som er nødvendige for å behandle søknaden, inkludert informasjon om eventuell annen offentlig støtte.
Skriftlig kontrakt mellom artist og arrangør må vedlegges søknaden.
Artistens krav til honorar skal fremgå av kontrakten.
Det kan søkes om tilskudd til følgende tiltak:
Turnèstøtte
Konsert
Artisthonorarer og reisestøtte for samiske artister og kulturarbeidere
Turnestøtte:
Maksimal støtte til turnevirksomhet er kr. 50 000. Støtten dekker utgifter som naturlig hører under turnevirksomhet, herunder:
- Markedsføring/promotering
- Reiseutgifter/opphold/kost
- Tekniske utgifter
- Kostnader til lyd og lys
Konsert:
Enkeltkonserter støttes med inntil kr 10 000,-.
Tiltaket skal gjennomføres i samfinansiering med arrangør.
Artisthonorar og reisestøtte for samiske artister og kulturarbeidere:
Honorarer skal være i samfinansiering med arrangør.
Sametingets andel av honorarer kan utgjøre maksimalt 50 %, begrenset oppad til kr 15 000,-.
I tillegg kan det ytes reisestøtte, beregnet oppad til kr 10 000,-.
Saksbehandlingstid:
Søker kan forvente svar på søknad 3 måneder etter at søknad er mottatt hos oss, Jf forvaltningsloven § 11. Foreløpig melding i forvaltningssak sendes ut innen en måned etter mottatt søknad.
 
Musikktildelinger fra Sametinget / Kunst- og kulturutøvelse / Kulturliv / Forsiden - Sametinget
Musikktildelinger fra Sametinget
Sametingsrådet har bevilget 2,3 mill kroner til musikkutgivelser i 2014.
I årets bevilgning til musikk er det gitt støtte til både på moderne og tradisjonell samisk musikk.
Målet med musikkutgivelser er å fremme kvalitativt god samisk musikk som er tilgjengelig for alle.
- Årets søknader og tildelinger viser at det skjer mye spennende innen samisk musikkliv, med involvering av mange sjangere, og mange unge artister som holder et høyt nivå.
Vi er også glad for den positive utviklingen innen joik, sier Olsen
Til sammen har 18 utgivelser fått støtte i år.
Av disse er det mange unge artister.
Dette gjelder blant annet Biru Baby fra Alta, Katarina Barruk og Marja Helene Fjellheim Mortensen.
Det er også gitt støtte til syv utgivelser med joik, to utgivelser med religiøse toner og to utgivelser med musikk for barn.
- Det har vært godt nivå på årets søknader, og vi er også glad for at det er mange som inkluderer joik i tradisjonell eller moderne form i sin musikk, sier Sametingsråd Henrik Olsen.
Årets søkermasse var på overkant av 5 mill kroner.
 
Næringer / Forsiden - Sametinget
Søk tilskudd
Næringer
Å opprettholde og videreutvikle samiske næringsformer er en sikring av næringsgrunnlaget for samene, og er en garanti for utvikling av samisk kultur og et levende samisk språk.
Ansvarlig politiker
NSR
Nordre
 
Næringsavtale for duodji: Duodjistipend / Stipend og tilskudd / Duodji / Næringer / Forsiden - Sametinget
Næringsavtale for duodji: Duodjistipend
Sametinget kan tildele stipend til elever og studenter som tar duodji på heltid.
Søknadsfrist: 25.02.2016.
Stipend kan gis til elever i videregående skole som på:
Vg1 tar Design og håndverk.
Det er et krav at eleven skal fordype seg i kompetansemål fra læreplaner i duodji for opplæring i bedrift.
Duodji skal utgjøre en hoveddel av programfagene.
Vg2 tar Design og duodji på heltid.
Duodji skal utgjøre en hoveddel av programfagene.
Og til studenter fra Norge som tar:
Helårig duodji ved Samernas utbildningscentrum i Jokkmokk.
Duodji på bachelor- og masternivå på heltid.
Det kan ytes maksimalt kr 10 000 per elev per år for elever på videregående skolenivå og kr 20 000 pr. student på høgskole- eller universitetsnivå.
Som hovedregel ytes ikke stipend innenfor samme fag mer enn en gang.
Utdanningsinstitusjonene der vedkommende er elev eller student skal dokumentere at kravene under er oppfylte.
For informasjon og dokumentasjonskrav - Se søknadsskjema og Sametingets regelverk for ordningen eller ta kontakt med Sametinget.
 
Nasjonaldag og nasjonale symboler / Bakgrunn / Om Sametinget / Forsiden - Sametinget
Nasjonaldag og nasjonale symboler
Den 6.februar er offisiell flaggdag i Norge og markeres over hele landet som samenes nasjonaldag.
Det er mange begivenheter og symboler knyttet til dagen.
Sametingsrådet markerer dagen med sin tilstedeværelse over hele landet.
Se nederst på siden for nyttige lenker til mer informasjon om nasjonaldagen.
Dagen markeres til minne om det første samiske landsmøtet som ble holdt i Metodistkirken i Trondheim i 1917.
Dette var første gangen at samene var samlet for å arbeide for felles samiske saker over nasjonalstatsgrensene.
Dagen ble første gang feiret i 1993
Det samiske flagget Et viktig symbol i feiringen av 6. februar er flagget.
Det samiske flagget er felles for alle samer, uavhengig av hvilket land de bor i.
Flagget ble godkjent 15. august 1986 av Den 13. nordiske samekonferansen i Åre, Sverige, og det er formgitt av den samiske kunstneren Astrid Båhl fra Skibotn i Troms.
Hovedmotivet er hentet fra runebommen og fra diktet «Beaivvi bártnit» av sørsamen Anders Fjellner.
I dette diktet framstiller Fjellner samene som solas sønn og månens datter.
Sirkelen er et sol(rød halvring)- og månesymbol(blå halvring).
Det samiske flagget ble i 2003 i Norge offisielt anerkjent gjennom endringer i Sameloven og Lov om flagging på kommunenes offentlige bygninger.
Stortinget bemyndiget samtidig Sametinget til å vedta forskrifter for bruk av flagget.
Sametinget vedtok dette i 27. mai 2004.
Flagget har offisiell status, men det er ikke et nasjonalflagg som folkerettslig og statsrettslig representerer kongeriket Norge.
Den samiske nasjonalsangen Den samiske nasjonalsanger, Sámi soga lávlla, er et dikt av Isak Saba, skrevet og publisert i Sagai Muittalægje i 1906.
På samekonferansen i Åre i 1986 ble den vedtatt som samisk nasjonalsang.
Diktet ble tonesatt av Arne Sørli, og melodien ble godkjent på den 15. samekonferansen i Helsingfors i 1992.
Teksten er oversatt fra nordsamisk til de andre samiske språkene.
Bruken av begrepet “nasjonaldag” Da 6. februar ble vedtatt som samisk nasjonaldag av samekonferansens i 1992, var vedtaket på samisk og inneholdt begrepet «sámi álbmotbeaivi».
Korrekt oversatt til norsk blir det samisk/samenes nasjonaldag.
I noen norske oversettelser har «samefolkets dag» forekommet, fordi sámi betyr samisk, álbmot betyr folk og beaivi betyr dag.
I den svenske oversettelsen fra samekonferansen ble begrepet «samernas nationaldag» brukt.
Begrepene «samefolkets dag» og «samisk folkedag» har etablert seg som følge av upresise oversettelser og delvis som et resultat av at begrepet «nasjonaldag» av enkelte har vært oppfattet som kontroversielt.
Samekonferansen la imidlertid til grunn at samene er ett folk (nasjon) og at bruken av nasjonsbegrepet således ikke forutsetter en egen stat.
Både samekonferansen (senere Samerådet) og de nordiske sametingene bruker offisielt begrepet «nasjonaldag».
Ytterligere info
Nyttige ressurser for barnehager, skoler og andre
 
Naturmangfold / Miljø, areal og kulturvern / Forsiden - Sametinget
Sametinget har ingen forvaltningsmyndighet for bevaring og bruk av naturmangfoldet.
Naturmangfoldslovens bestemmelser skal vurderes ved alle beslutninger som kan påvirke mangfoldet i naturen.
Loven har blant annet som formål å sikre grunnlaget for samisk kultur, legge samisk tradisjonell kunnskap til grunn i forvaltningen og vektlegge hensynet til naturgrunnlaget for samisk kultur i alle tiltak etter loven.
Sametinget er høringsinnstans og i flere saker konsultasjonspartner med Fylkesmannen, Direktoratet for naturforvaltning og Miljøverndepartementet for tiltak og beslutninger etter loven.
Ansvarlig politiker
Aktuelt
Nye styremelemmer for nasjonalpark- og verneområdestyrene
Sametingsråd Thomas Åhrén er fornøyd med at Miljøverndepartementet har fulgt...
Les mer
Vis alle saker
Sametinget arbeider for at
Tradisjonell samisk bruk opprettholdes og utvikles på en slik måte at det bevarer naturmangfoldet.
Dette skjer gjennom kontakt og konsultasjoner med statlige miljøvernmyndigheter.
Sametinget jobber nå med
Forskrifter om områdervern (nasjonalparker, landskapsvern, naturreservat)
Forskrift om vårjakt på ender i Kautokeino
Forskrifter om utvalgte naturtyper (f.eks eng, myr, skog)
Forskrifter om prioriterte arter (bevaring av sårbare arter f.esk dverggås, fjellrev)
Forskrifter om regulering av laksefiske (sjø og elv)
Opprettelsen av verneområdestyrer
Fastsetting av forvaltningsplaner for nasjonalparker
Sametingets ansvar
Sametinget er ikke forvaltningsmyndighet etter naturmangfoldslov, men høringsinstans og konsultasjonspart med statlige miljøvernmyndighetene for beslutninger og tiltak som kan påvirke samiske interesser.
Din påvirkning
Sametinget legger vekt på lokale kunnskaper og forståelser ved beslutninger om bruk og vern av naturmangfoldet.
Løsninger som legger til rette for aktiv lokal involvering i beslutningsprosesser er derfor blitt mer vanlig.
Dette skjer særlig når det gjelder beslutninger om vern og forvaltning av laks.
 
Fakta om Nord-Trøndelag Hommelvik
Nord-Trøndelag vokse opp – bo – lære – arbeide – leve
Areal:22 396 kvadratkilometer Folketall:129 069 (1. januar 2007) Lengste elv:Namsen 210 km Fylkets høyeste punkt:Jetnamklumpen 1 513 moh Største innsjø:Snåsavatnet 118 km2 – 42 km langt Nasjonalparker:Børgefjell, Lierne og Blåfjella-Skjækerfjella Antall kommuner: Fylkeshovedstad:Steinkjer – Norges geografiske sentrum Byer:Stjørdal, Levanger, Verdal, Steinkjer, Namsos og Kolvereid (Norges minste by) Fylkesblomst:Marisko – orkidé (cypripedium calceolus) Fylkesstein:Tulitt
Du kan lese mer om Nord-Trøndelag som reisemål på www.trondelag.com
Verdt å merke seg
Bor du midt i Norge og midt i Norden, har du selvsagt tilgang på gode kommunikasjoner.
Enten det dreier seg om en av landets hovedflyplasser, eller flere mindre flyplasser med rutetrafikk.
Nordlandsbanen snor seg gjennom hele fylket, og Meråkerbanen gir forbindelse til Sverige.
30 mil av landets lengste europaveg gir oss mange forbindelser til verden omkring.
Her alt e mulig – uansett Gjennomsnittsinntekta for nordtrønderne ligger ikke på topp på landsbasis.
Men det gjør heller ikke bokostnader, arbeidsledighet, kriminalitet eller forurensning.
Spør oss heller om oppvekstvilkår, barnehagedekning, trygghet for helse og alderdom, kulturelle tilbud, trivsel, idrettsanlegg, jakt- og fiskemuligheter og evne/vilje til nyskaping.
Da skal du få svar!
Verdt å merke seg
Få andre fylker i Norge satser så mye på videregående utdanning som Nord-Trøndelag.
10 av fylkets kommuner har videregående skoler, flere av dem med landslinjer.
Høgskolen i Nord-Trøndelag har fire utdanningssteder med om lag 200 ulike studieretninger.
I tillegg er det et utstrakt samarbeid med Universitetet i Trondheim og tilsvarende læresteder på svensk side av grensa.
Med base i Nord-Trøndelag kan du derfor utdanne deg til nær sagt hva du vil.
Her alt e mulig – uansett
Rike skoger.
Brede bygder.
Landbruket gir grunnlag for mye verdiskaping.
Langs vår lange kystlinje har vi mange livskraftige lokalsamfunn som satser på havbruk og fiskeoppdrett.
Her trengs arbeidsvillige hender og kloke hoder i tida som kommer.
Det samme gjelder til industrien.
Anført av Norske Skog, Statoil, Aker og NTE, har fylket tunge industrielle miljøer som satser på ulike fagfelt.
Ja, Nord-Trøndelag har blitt stedet for knoppskyting innen forskning og utvikling på mange områder.
Slik skal det fortsatt være.
Verdt å merke seg
1 000 år etter slaget på Stiklestad framstår fortsatt Spelet på Stiklestad som alle spels mor her til lands.
Norsk revyfestival på Høylandet kan nesten trekkes fram i samme åndedrag.
Vi kan stolt nevne Namsos Rock City, Kystkultursenteret Norveg i Vikna og den herlige Midnattsoperaen på Steinvikholmen.
Alle er lysende fyrtårn med nasjonal status – i kulturfylket Nord-Trøndelag.
Her alt e mulig – uansett
 
2.1 Sammendrag
Oversikt
Utvalgets utredning består av tre deler.
Innledende Del I Utvalgets arbeid (kapittel 1 til 5) gis en oversikt over utvalgets sammensetning, mandat, arbeid, grunnsyn, begrepsbruk og eksterne utredninger.
Del II Utvalgets vurderinger og forslag (kapittel 6 til 20) inneholder bakgrunnsinformasjon av betydning for utvalgets arbeid, gjeldende rett av betydning for utvalgets vurderinger, utvalgets vurderinger, anbefalinger og forslag til tiltak.
I Del III Lovendringer, administrative og økonomiske konsekvenser (kapittel 21, 22 og 23) følger de økonomiske og administrative konsekvensene av utvalgets forslag til tiltak, utvalgets lovforslag og merknader til de enkelte bestemmelsene i lovforslagene.
Kapittel 1 omtaler utvalgets sammensetning, mandat og arbeid.
Kapittel 2 inneholder sammendrag av utvalgets arbeid på norsk, sør-, lule- og nordsamisk.
I kapittel 3 gis en fremstilling av utvalgets grunnsyn.
Kapittel 4 inneholder utvalgets eksterne utredning som gir en historisk fremstilling av fornorskingsprosessen av betydning for språkenes stilling i dag.
Kapittel 5 inneholder utvalgets eksterne utredning angående folkerettslige forpliktelser av betydning for utvalgets vurderinger og lovforslag.
I kapittel 6 gis en fremstilling av samiske språk som likeverdige og likestilte språk.
Kapittel 7 gir en oversikt over dagens organisering og ansvarsfordeling mellom Sametinget og andre offentlige instanser med ansvar for samiske språk.
I kapittel 8 gjengis og utdypes utvalgets forslag lagt frem i delrapport angående ny organisering med språkområder og kommunekategorier.
Kapittel 9 drøfter betydningen av samiskspråklige barnehager, og utvalget kommer med forslag som plikter kommunene å gi samiske barn et samiskspråklig barnehagetilbud.
I kapittel 10 gjennomgår utvalget samiskopplæringen i grunnskole og videregående skole, og kommer med forslag til endringer i dagens regelverk.
I kapittel 11 gis en fremstilling av gjeldende rett hva angår oversettelse av lover, forskrifter, kunngjøringer og skjema.
I kapittel 12 vurderes gjeldende rett som omhandler rett til svar på samiske språk.
I Kapittel 13 drøftes samisk språkbruk i helse- og omsorgssektoren.
I kapittel 14 drøftes samisk språkbruk i justissektoren.
I kapittel 15 drøftes samisk språkbruk i den kommunale forvaltning.
I kapittel 16 vurderer utvalget hvordan dagens ordning med oppfølging av de samiske språkreglene i lovverket og klagebehandlingen fungerer, og om det er behov for endringer.
I kapittel 17 vurderer utvalget hvordan kommuner og andre offentlige tjenesteytere kan sikres rekruttering av personale med kompetanse i samiske språk og samisk kultur.
I kapittel 18 drøftes utvikling og bruk av de samiske språkene.
Utvalget drøfter teknologiske løsninger av betydning for samiske språk og kommer med vurderinger med hensyn til lovfesting av bruk av tolk.
Kapittel 19 gir en oversikt over detgrenseoverskridende språksamarbeidet og utvalget vurderer hvordan dette kan formaliseres.
I kapittel 20 drøftes samiske stedsnavn.
I Kapittel 21 beskrives de økonomiske og administrative konsekvensene av utvalgets forslag til tiltak.
I kapittel 22 gis det en oversikt over utvalgets forslag til lov- og forskriftsendringer.
I kapittel 23 er merknad til de enkelte bestemmelsene i lovforslaget.
Innledende betraktninger
Utvalget konstaterer at språkrettigheter i hovedsak er begrenset til forvaltningsområdet for samisk språk, som per i dag utgjør 10 kommuner.
Utvalget mener hovedutfordringen er å sikre at språkreglene blir fulgt opp.
Med utgangspunkt i Norges internasjonale forpliktelser, legger utvalget til grunn at det foreligger språkrettigheter for alle samiske språk i de tradisjonelle språkområdene, og i de områdene hvor samer er bosatt i et betydelig antall, som i de store byene.
Utvalget legger til grunn at den historiske fornorskingen har hatt store konsekvenser for samers språkbruk helt opp til vår tid.
Utvalget understreker at utvalget i oppfølgingen av utredningen av fornorskingsprosessen har konsentrert seg om de språklige aspektene, slik mandatet legger opp til.
Utredningen utvalget har mottatt viser at den historiske fornorskingspolitikken er godt dokumentert.
Utvalget bemerker at det likevel i liten grad ser ut til å foreligge dokumentasjon på hvordan fornorskningen foregikk lokalt og hvordan fornorskingen har påvirket enkeltindivider.
Utvalgets utgangspunkt er at alle samiske språk er likeverdige og likestilte språk, både innbyrdes og med norsk.
Alle samiske språk er klassifisert som truede eller alvorlig truede språk.
Situasjonen for sør- og lulesamisk er særdeles kritisk.
Situasjonen for samiske språk er dessuten også varierende innenfor språkområdene til hvert enkelt språk, og kommunene har ulike utfordringer og behov.
På bakgrunn av dette mener utvalget at det er behov for å modernisere regelverket og tiltakene slik at de passer til dagens samfunn.
Utvalget legger dermed opp til at regelverket skal bli enklere å benytte og at det kan tas i bruk differensierte løsninger.
Tradisjonelle språkområder
Hvilke(t) av de samiske språkene forpliktelsene skal gjelde for, vil hovedsakelig være knyttet til de geografiske områdene som utgjør den tradisjonelle utbredelsen av samiske språk i Norge.
Utvalget foreslår at ved tvil om utbredelsen av samiske språk, skal Sametingets syn ligge til grunn.
Utvalget har skissert utbredelsen av sør-, lule- og nordsamisk språk og mener en nærmere fastsetting av språkområdene er en oppgave for Sametinget.
Det samiske språkområdet
For å sørge for at flere samer får muligheter til å kunne benytte samiske språk i kontakt med det offentlige, har utvalget sett nærmere på om dagens forvaltningsmodell bør endres.
Utvalget har tatt utgangspunkt i om hensynet er å bevare eller vitalisere samiske språk.
Utvalget foreslår at det innføres differensierte regler for ulike kommuner.
Utvalget mener differensieringen av reglene for kommuner vil innebære at det tas hensyn til situasjonen i den enkelte kommune.
Utvalget mener dessuten dette vil bidra til at det blir lettere for kommuner med en samisk befolkning å ta initiativ til innlemmelse i en kommunekategori.
Utvalget foreslår en kategorisering av kommunene innenfor dagens forvaltningsområde for samisk språk.
Utvalget foreslår at kommunene Guovdageaidnu/Kautokeino, Kárášjohka/Karasjok, Unjárga/Nesseby, og Deanu/Tana blir språkbevaringskommuner.
Med språkbevaringskommuner mener utvalget kommuner som har tilstrekkelig samiskspråklig kompetanse til at det aktuelle samiske språket er et komplett og samfunnsbærende språk innen de fleste samfunnsområder og i tjenestene som ytes.
Det aktuelle samiske språket i kommunen skal være forvaltningsspråk.
Per i dag er det kun i det nordsamiske språkområdet det er aktuelt å foreslå språkbevaringskommuner.
De øvrige kommunene i forvaltningsområdet, Loabák/Lavangen, Porsanger/Porsáŋgu, Gáivuotna/Kåfjord, Divtasvuodna/Tysfjord, Snåase/Snåsa og Raarvihke/Røyrvik anses som språkvitaliseringskommuner.
Med språkvitaliseringskommuner mener utvalget kommuner hvor det er det behov for en vitalisering av samiske språk.
Eksempler på øvrige språkvitaliseringskommuner kan være Hattfjelldal, Røros, Engerdal, Hamarøy/Hábmer og Skånland, samt en rekke andre kommuner.
I disse kommunene vil rettighetene og pliktene i større grad regulere tjenester som styrker språkvitaliseringen, og i mindre grad kommunal samiskspråklig forvaltning.
Utvalget foreslår at visse storbyer skal ha særskilt ansvar for samiske språk.
Utvalget foreslår at storbykommunene Trondheim, Tromsø, Bodø og Oslo skal ha forpliktelser knyttet til samiske språk.
Ansvar for samiske språk
Kommuner, fylkeskommuner, fylkesmannsembetet, direktorater, departementer, Sametinget og regjeringen har ulike roller i arbeidet med samiske språk.
Kommunene og fylkeskommunene har en sentral rolle i å legge til rette for bruken av samiske språk for sine innbyggere og i tjenestene de skal tilby.
Staten har et ansvar for å legge til rette for å bevare og utvikle samiske språk gjennom lov- og budsjettvedtak.
En del av dette ansvaret er å sørge for at det samiske samfunnet, særlig Sametinget, er i posisjon til å arbeide for vern og videre utvikling av samiske språk i Norge.
Utvalget mener det er behov for endringer i myndighets- og rollefordelingen mellom Sametinget, staten, kommuner og andre offentlige instanser.
Utvalget mener at Sametinget bør ha større mulighet til å avgjøre saker av stor betydning for samisk språkutvikling.
Dette gjelder særlig spørsmål som omhandler barnehage- og skolesektoren.
Sametinget er i dag øverste myndighet når det gjelder språkutvikling, normering og samisk rettskrivning.
Utvalget mener Sametinget også bør få et større forvaltningsansvar for samiske språk generelt.
Sametingets forskriftsmyndighet
Utvalget foreslår at Sametinget skal fastsette forskrift om bruk av tospråklighetsmidler, og anbefaler Sametinget at midlene i større grad blir benyttet for å tilrettelegge for språkvitalisering i barnehage- og skoler.
Samiske språkressurssentre
Utvalget foreslår at det opprettes tre samiske språkressurssentre underlagt Sametinget, ett sørsamisk språkressurssenter, ett lulesamisk språkressurssenter og ett nordsamisk språkressurssenter.
Språkressurssentrene skal ha en koordinerende rolle og en rådgiverfunksjon.
I tillegg mener utvalget at språkressurssenterne bør ha et ansvar knyttet til blant annet tolking, oversetting, informasjonsarbeid og fjernundervisning.
Språkressurssentrene skal bidra til å sikre at språkrettighetene i større grad etterleves, og skal bistå kommuner og enkeltindivider i oppfyllelsen av et samiskspråklige tjenestetilbud.
Kommuner og fylkeskommuner skal imidlertid fortsatt ha en tilretteleggingsplikt overfor egne innbyggere og ansvar for etterlevelse av regelverket i tjenestetilbudet i kommunen.
Språkressurssentrene vil ha en særlig viktig rolle for styrking av det samiskspråklige barnehage- og skoletilbudet.
Utvalget foreslår at språkressurssentrene skal ha egne barnehage- og skoleansvarlige ved sentrene.
Barnehage- og skoleansvarlig ved de ulike språkressurssentrene skal ikke erstatte etablerte institusjoner, men inngå som en styrking av etablerte tilbud.
Utvalget mener oppgaver som skal legges til språkressurssentrene når det gjelder barnehage- og skolesektorene er å tilby tjenester og ha en tilretteleggingsfunksjon, særlig når nye samiskspråklige tilbud skal etableres.
Permanent fellessamisk organ
Utvalget vil sterkt oppfordre staten til å få på plass en forpliktende avtale om samisk språksamarbeid med Sverige og Finland.
Utvalget anbefaler at rammene for samarbeidet fastsettes i nordisk samekonvensjon.
Utvalget foreslår en hjemmel i sameloven om at Sametingets arbeid for vern og videre utvikling av samiske språk i Norge helt eller delvis kan overføres til et internasjonalt fellessamisk organ.
Det er et stort behov for termutvikling på flere samfunnsområder, og særlig på sør- og lulesamisk språk.
Det har vært et langvarig historisk samarbeid blant samer over landegrensene.
Et av formålene er å sørge for at de samiske språkene ikke utvikler seg i forskjellige retninger i forskjellige land.
Dette er bakgrunnen for at Sametinget i Norge ikke bør normere nye ord uten at dette skjer i samarbeid med de andre sametingene i Sverige og Finland.
I dag er det grenseoverskridende samarbeidet prosjektbasert gjennom arbeidet i organet Sámi Giellagáldu.
Utvalget foreslår å opprette et permanent organ.
Utvalget mener erfaringene som er gjort gjennom arbeidet i Sámi Giellagáldu utgjør et godt grunnlag for etableringen.
Opprettelsen av et permanent organ forutsetter at statene legger til rette for et slikt samarbeid over landegrensene.
Samisk språkråd
Utvalget foreslår at Sametinget i Norge oppretter et språkorgan, Samisk språkråd.
Samisk språkråd skal forestå Sametinget i Norges arbeid med terminologiutvikling og være Sametingets i Norges bidrag til det fellessamiske språksamarbeidet.
Utvalget foreslår nye forvaltningsoppgaver for Sametinget og mener det kan være hensiktsmessig å vurdere om oppgavene med å utstede tolkebevillinger og godkjenning av lovoversettelser til samiske språk bør legges til Samisk språkråd.
Barn og unge
I arbeidet med å øke antall samiske språkbrukere er språkoverføring mellom generasjoner helt avgjørende.
I situasjoner hvor foreldre selv ikke behersker det aktuelle samiske språket blir barnehagen og skolen særdeles viktige språkarenaer.
Utvalget mener samiskspråklige barnehager er det viktigste enkelttiltaket for å sikre bevaring og vitalisering av samiske språk.
Knyttet til dette er tiltak som sikrer det videre utdanningsløpet med opplæring i og på samiske språk.
Utvalget foreslår at alle kommuner skal ha plikt til å tilby et samiskspråklig barnehagetilbud dersom foreldrene ønsker det.
Dette sikrer også samiske barn en individuell rett til samiskspråklig barnehage.
Utvalget er tilfreds med Stortingets vedtak om at ansatte i samiske barnehager skal beherske samisk, og forventer at dette følges opp med nødvendig lov- og forskriftsarbeid, samt ressurser slik at dette kan realiseres.
Utvalget mener at hovedutfordringene innenfor grunnopplæringen handler om at samiske elever ikke får oppfylt retten til opplæring i og på samisk.
Utvalget har i sine vurderinger og forslag til tiltak derfor fokusert på det som oppleves som utfordringer ved å få oppfylt denne retten.
Utvalget foreslår at retten til opplæring på samisk utenfor språkbevarings- og språkvitaliseringskommuner styrkes, ved at minstekravet på ti elever reduseres til tre elever.
Opplæring i samisk i videregående opplæring bør utvides til også å omfatte alle som har hatt opplæring i eller på samisk i grunnskolen og til at disse skal ha rett til samiskopplæring etter sterke språkmodeller.
Videre foreslår utvalget at samisk som første- eller andrespråk skal være obligatorisk i språkbevaringskommunene.
Utvalget mener at språkvitaliseringskommuner og storbykommuner må ha minst en samisk profilskole i kommunen.
På samiske profilskoler må det være et helhetlig samisk opplæringstilbud.
I språkvitaliseringskommunene og storbykommunene ønsker utvalget å innføre et eget fag i samisk kultur og historie for elever som følger kunnskapsløftet samisk, men som ikke har opplæring i samisk som første- eller andrespråk.
Utover dette foreslår utvalget en rekke tiltak på barnehage- og skoleområde, blant annet knyttet til at kommunene må ha planer for et helhetlig samiskspråklig tilbud, for overgangen fra barnehage til skole, og for grenseoverskridende samarbeid.
For å sikre vitalisering, bevaring og utvikling av de samiske språkene mener utvalget disse tiltakene må ha høy prioritert.
Det er nødvendig å styrke innsatsen og ressursbruken for å sikre at alle som ønsker det får gode samiske barnehage- og opplæringstilbud.
Utvalget har hatt spesiell oppmerksomhet på situasjonen til det sørsamiske barnehage- og opplæringstilbudet, da sørsamisk språk er i en svært utsatt og sårbar situasjon med tanke på å sikre bevaring og vitalisering av språket.
Det er derfor viktig at man ved opprettelse av et språkressurssenter og en barnehage- og skoleansvarlig underlagt Sametinget, ikke risikerer at velfungerende tiltak bortfaller.
Opplæringsmiljøet i barnehage- og skolesektoren i sørsamisk område er lite og fragmentert.
Utvalget understreker statens ansvar for hele den sørsamiske opplæringa, fra barnehage til videregående skole og voksenopplæring.
Utvalget foreslår derfor at statens overordnede ansvar må samles som en overbygning for skoler som tilbyr sørsamisk opplæring og sørsamiske barnehager.
Oversettelse av regelverk og informasjonsplikt
Utvalget fremhever at økt bruk av samiske språk i offentlig forvaltning, som oversetting av lover, forskrifter, informasjon, kunngjøringer og skjema på samiske språk, bidrar til terminologiutvikling.
Utvalget ser at det er behov for mer tilgjengelig informasjon om både rettigheter og plikter for samiskspråklige, og at det er behov for å klargjøre hvilke plikter offentlige organ har.
Utvalget foreslår å lovfeste offentlige myndigheters plikt til å oversette informasjon, skjema og standardiserte brev som særskilt berører den enkeltes rettssikkerhet eller pasientsikkerhet til samiske språk.
I tillegg mener utvalget at offentlige organer innenfor det samiske språkområdet plikter å gi ut visse typer offentlig informasjon på samiske språk.
Utvalget foreslår en videreføring av plikten til å kunngjøre på samiske språk.
Når det gjelder oversettelse av lover og forskrifter, mener utvalget at lover og forskrifter som særskilt berører den enkeltes rettssikkerhet eller pasientsikkerhet, skal oversettes til samiske språk.
Det samme skal gjelde lover og forskrifter som er av stor betydning for hele eller deler av den samiske befolkningen.
Utvalget foreslår at godkjennelsesmyndighet for oversetting av lover til samiske språk skal legges til Sametinget, men understreker at fagdepartementene har ansvar for å oversette lover og forskrifter på sine ansvarsområder.
Rett til svar på samiske språk
Utvalget foreslår at offentlige organer i det samiske språkområdet skal ha plikt til å besvare henvendelser på det aktuelle samiske språket i tjenestekretsen, både skriftlig og muntlig.
Språkvitaliseringskommuner og storbykommuner med særlig ansvar for samiske språk kan benytte bruk tolk i sin besvarelse.
Kongen kan i forskrift gi nærmere regler om gjennomføringen av plikten til å gi svar på samiske språk, herunder fastsette bestemte telefon- og møtetider for personer som ønsker å kommunisere på det aktuelle samiske språket.
Justissektoren
Retten til å snakke samiske språk i justissektoren avhenger i dag av hvordan domstolene, politi- og påtalemyndighet, og Kriminalomsorgen er organisert.
Utvalget mener det er behov for en lovendring, slik at retten til å bruke samiske språk i større grad knyttes til individ.
Domstolene
Utvalget mener det bør være en større rett til å bruke samiske språk i rettsvesenet enn det som gjelder etter dagens regler, som utelukkende gjelder for domstoler med embetskrets som helt eller delvis inngår i forvaltningsområdet.
Samtidig ser utvalget at manglende juridisk terminologi på samiske språk, mangel på kvalifiserte tolker, og mangel på samiskspråklige dommere setter grenser for hvor langt rettighetene kan strekkes.
Utvalget ønsker å fremheve betydningen av å ivareta den enkeltes behov for å kunne uttrykke seg på det aktuelle samiske språket, og mener at retten til å snakke samiske språk (avgi egen forklaring) under et rettsmøte skal gjelde hele landet.
I de tilfellene den aktuelle domstolen ikke besitter samiskkunnskaper innebærer bestemmelsen en rett til å kreve tolk eller oversetter.
Politi- og påtalemyndigheten
Når det gjelder politi- og påtalemyndighetene, har utvalget tatt i betraktning at avhør i dag er ment å skje «på stedet» for hendelsen.
Utvalget mener dette vil kunne begrense muligheten for å bli avhørt på det aktuelle samiske språket.
Utvalget foreslår at retten til å snakke samiske språk under avhør skal gjelde i hele landet, og skal gjelde der tjenestehandlingen finner sted, herunder avhør på stedet.
Dersom vedkommende tjenesteperson ikke behersker det aktuelle samiske språket, innebærer dette at det må legges til rette for at vedkommende kan la seg avhøre via fjerntolk.
Kriminalomsorgen og konfliktrådene
Utvalget foreslår at retten til å snakke samisk under soning utvides til å gjelde fengsler her i landet.
Det bør videre utpekes hvilke institusjoner som skal ha oppfølgingsansvar for samiske språk, slik at det er tilbud i rimelig nærhet av de domfeltes bostedsområder.
Utvalget mener at det kan være hensiktsmessig å gi Bodø særlig ansvar for å tilrettelegge for lulesamisk språkbruk, og Verdal fengsel særlig ansvar for sørsamisk språkbruk, og at Vadsø og Tromsø fengsel fortsatt skal ha ansvar for å tilrettelegge for nordsamisk språkbruk.
I den grad det anses som sikkerhetsmessig forsvarlig bør det også kunne tilrettelegges for at samisktalende domfelte i landets øvrige fengsler kan søke om overføring av soning til fengslene med særlig ansvar for samiske språk.
De generelle språkrettighetene som følger av rett til svar på samisk og informasjonsplikten skal også gjelde for friomsorgen og for konfliktrådene.
Helse- og omsorgssektoren
Utvalget er bekymret for at det er lite tilrettelegging for samisk språkbruk generelt, og særlig for sør- og lulesamisk språk- og kulturforståelse i helse- og omsorgssektoren.
Utvalget fremhever behovet for å styrke kompetansen i samiske språk og samisk kultur, innen helse- og omsorgssektoren og særlig i den statlige barnevernstjenesten.
Utvalget foreslår å lovfeste en individuell rett til språk- og kulturtilpassede tjenester uavhengig av hvor vedkommende mottar tjenesten.
Dette betyr at pasient eller bruker har rett til å benytte det aktuelle samiske språket i kontakt med helse- og omsorgspersonell i hele landet.
Bestemmelsen er særlig aktuell for personer som i liten grad behersker norsk, når informasjon som skal gis har betydning for pasientsikkerheten, eller der det er avgjørende at tjenesten er tilpasset samisk kultur.
Den utvidede retten til å bli betjent på samiske språk, altså rett til å velge å benytte samisk uavhengig av kunnskaper i norsk, foreslår utvalget blir differensiert og knyttet til kommunekategoriene.
Retten vil gjelde for det aktuelle språket som brukes i språkområdet i tjenestekretsen.
Utvalget foreslår å innføre mulighet for fjernkonsultasjon med samiskspråklige leger i kombinasjon med en veiledningsordning over telematikk for fastleger med samiske pasienter.
Dette er først og fremst rettet mot områder av Norge hvor samiskspråklige fastleger ikke er tilgjengelig i pasientens kommune.
Utvalget foreslår utvidelse av de nasjonale teamene ved Samisk nasjonalt kompetansesenter – psykisk helsevern og rus (SANKS) slik at det blir større fagteam ved hvert kontor i både lule-, og sørsamisk område.
Utvalget mener videre det bør vurderes opprettelse av egne kontorer på Røros, Trondheim og Tromsø i samarbeid med helseforetak i områdene.
Utvalget støtter opprettelsen av Samisk helsepark og anbefaler å videreutvikle Samisk helsepark som urfolkssenter, med tilbud innen spesialisthelsetjeneste somatikk, psykisk helsevern og rus.
Fortrinnsrett til ansettelse og permisjon med lønn
For at språkrettighetene skal fungere i praksis er det nødvendig å øke andelen samisktalende med fagkompetanse innenfor samtlige sektorer.
Utvalget foreslår blant annet at samiskspråklig kompetanse og/eller fortrinnsrett i større grad må benyttes for stillingsansettelser, særlig i språkbevaringskommunene, men også i offentlige organer som retter seg mot den samiske befolkningen.
Utvalget vil fremheve at krav til språkkunnskaper ved tilsettinger i mange tilfeller både vil være saklig og nødvendig å stille, på linje med krav som stilles til norskkunnskaper for tilsvarende stillinger.
Dette gjelder særlig i stillinger det det er behov for å ha god språkforståelse av hensyn til personsikkerhet eller hvor stillingen innebærer en viss kontakt med publikum.
Utvalget vil også fremheve at organene må utarbeide rekrutterings- og kompetanseplaner for økt ansettelse av samiskspråklige og at konkurransedyktig lønn er et aktuelt virkemiddel.
Andre stimuleringstiltak, som for eksempel stipend, permisjoner med lønn mv, bør også gis i den grad det er hensiktsmessig.
Utvalget vil understreke at de som får slik permisjon, også bør kunne pålegges tjenesteplikt i organet etter endt permisjon.
Klage, tilsyn og ombud
Utvalget foreslår å videreføre dagens klageordning i sameloven.
Utvalget mener imidlertid at etterlevelsen av språkreglene må styrkes ved bedre veiledning, samarbeid og dialog mellom ulike instanser.
Utvalget fremmer også forslag til forbedringer, herunder gjennomføring av en tilsynsordning for samelovens språkregler.
Tilsynsmyndigheten skal ligge til Kommunal- og moderniseringsdepartementet, men slik at Sametinget skal gi retningslinjer for tilsynsarbeidets innhold og prioriteringer.
Utvalget mener det også er behov for et samisk språkombud, som åremålsbeskikkes av Kongen i statsråd etter innstilling fra Sametinget.
Samisk i den kommunale forvaltningen
Utvalget har vurdert hvilke tiltak som må iverksettes for å øke bruken av samiske språk internt i forvaltningen, herunder i lokale og regionale politiske organer.
Utvalget foreslår at det innføres en plikt for språkbevaringskommuner til å innføre det aktuelle samiske språket som kommunalt administrasjonsspråk og som møtespråk, i tillegg til norsk i den kommunale forvaltning.
I øvrige kommuner kan kommunestyret/bystyret bestemme om samisk skal være likestilt med norsk i hele eller deler av den kommunale forvaltningen.
Tolking i offentlig sektor
Utvalgets forslag til differensierte rettigheter og plikter i kommunekategoriene, og innføring av individuelle språkrettigheter sett i sammenheng med mangelen på personer med samisk språkkompetanse i de ulike sektorene, medfører et økt behov for bruk av tolketjenester.
Utvalget mener tilbudet må styrkes.
For å opprettholde reglene innenfor dagens forvaltningsområde foreslår utvalget at samiskspråkliges rett til tolk blir regulert i sameloven.
Utvalgets forslag til økt bruk av samisk språk vil forutsette økt behov for tolking, som i praksis innebærer at det må utvikles gode løsninger for fjerntolking.
Utvalget støtter i all hovedsak tolkeutvalgets forslag om at tolkeautorisasjonen for samiske språk skal inngå i den ordinære autorisasjonsordningen.
Utvalget foreslår imidlertid at samiskspråkliges rett til tolk lovfestes i sameloven.
Utvalget mener videre at Sametinget skal ha en rolle i utviklingen av autorisasjonsprøver for samiske språk og foreslår at Sametinget utsteder bevillingen til tolker som har bestått autorisasjonsprøven.
Statistikk og registrering av samisk språkbruk
Manglende statistikk og opplysninger om den enkeltes språkbruk er et stort problem for planlegging og iverksetting av samiske språktiltak.
Utvalget foreslår derfor at registrering av samiske språk skal lovfestes i folkeregisterloven.
Utvalget anbefaler at det også utvikles hensiktsmessige metoder for å få frem pålitelig statistikk om antallet samiskspråklige i Norge.
Utvalget foreslår at Sametinget sørger for å gjennomføre språkundersøkelser som er sammenliknbare og viser språkutvikling over tid.
Utvikling og bruk av de samiske språkene
Utvalget mener språkteknologi er en forutsetning for at samiske språk skal kunne overleve som bruksspråk i et moderne samfunn.
I samisk sammenheng handler dette først og fremst om å kunne bruke samiske språk og samiske bokstaver i all IKT-sammenheng.
Utvalget ønsker å fremheve at samiske navn og stedsnavn må kunne skrives korrekt, og at dette også har en sikkerhetsmessig betydning, særlig for nødetatene.
For språkenes fremtidige status er det svært viktig at programmer, spill og applikasjoner finnes på samiske språk, særlig for barn og unge.
Utvalget mener det må satses på teknologiske verktøy for fjernundervisning og et nordisk samarbeid for utvikling av digitale samiske læremidler.
Utvalget mener dessuten det må legges til rette for et større tilbud av samisk medieinnhold, og at det er behov for et bredere tilbud på lulesamisk og sørsamisk.
Samiske stedsnavn og navn på kommuner
Utvalget mener samiske stedsnavn er viktige kulturminner, som dessuten gir informasjon og bidrar til synliggjøring av samiske språk.
Det er et særlig behov for å synliggjøre sørsamiske stedsnavn og navn på reinbeitedistrikt.
Det foreslås snarlig oppstart av en innsats for å få satt opp samiskspråklige skilt for de samiske språk, med oppstart i det sørsamiske området.
Utvalget foreslår at Statens kartverk skal være vedtaksmyndighet for samiske navn på tettsteder og grender og at Sametinget skal være vedtaksmyndighet for navn på reinbeitedistrikt.
Der flere stedsnavn på samme navneobjekt benyttes parallelt på skilt og lignende, skal rekkefølgen av navnene følge av det stedsnavnet som er eldst.
Utvalget foreslår å lovfeste at s pråkbevaringskommuner og språkvitaliseringskommuner skal ha offisielle samiske kommunenavn.
Utvalget foreslår at samiske navn på storbykommunene med særlig ansvar for samiske språk og på fylkeskommuner innenfor de tradisjonelle samiske språkområdene.
Økonomiske og administrative konsekvenser av utvalgets forslag
I arbeidet med forslag til tiltak har utvalget tatt utgangspunkt i det overordnede målet om å bevare og vitalisere sørsamisk, lulesamisk og nordsamisk språk.
For å sikre fremtiden til de samiske språkene er det, etter utvalgets vurdering, helt nødvendig med økte ressurser til samisk språkarbeid.
Dette gjelder alle de samiske språkene, men det er særlig prekært for sørsamisk og lulesamisk.
Bevilgning av tilstrekkelige midler er dermed en forpliktelse som statlige myndigheter må ta ansvar for.
Samtidig har utvalget vært opptatt av å sikre en mest mulig effektiv utnyttelse av midler som allerede benyttes til samisk språkarbeid, og foreslår derfor også noen tiltak som handler om organisering av språkarbeidet.
Utvalget har så langt de har sett det mulig utredet økonomiske konsekvenser av forslag til tiltak.
Utvalget vil understreke at det for flere av tiltakene har vært utfordrende å utrede økonomiske og administrative konsekvenser, delvis grunnet et mangelfullt statistikkgrunnlag.
Utvalget vil derfor påpeke at det for flere av tiltakene er stor usikkerhet knyttet til kostnadsanslagene, og at disse tiltakene krever videre analyser og utredning for å beregne kostnadseffektene.
Det er en rekke tiltak utvalget mener må anses som investeringer for at innsatsen for samiske språk skal komme på et akseptabelt nivå.
Dette gjelder eksempelvis skilting på samiske språk, oversettelser, teknologiske løsninger, utvikling av terminologi, samiske læremidler m.m. Dette er tiltak med nødvendige engangskostnader som vil være større enn de årlige kostnadene på sikt.
Utvalget mener derfor det må settes et ekstra fokus på å styrke de samiske språkene, og at det bør være særlig oppmerksomhet på dette det neste tiåret slik at innsatsen står i forhold til de forpliktelsene staten har for de samiske språkene.
Utvalget vil fremheve at et godt samiskspråklig barnehagetilbud med overgang til samiskspråklig skole er det viktigste enkelttiltaket for bevaring og vitalisering av de samiske språkene.
Et velfungerende samisk barnehage- og skoletilbud er således helt avgjørende for bevaring og vitalisering av de samiske språkene.
Kostnader knyttet til en rekke av tiltakene, eksempelvis knyttet til samiskspråklig barnehage og opplæring, er foreløpig begrenset da det er relativt få brukere av disse tjenestene.
Utvalget forutsetter at utvalgets forslag blir gjenstand for konsultasjoner og andre drøftinger mellom Sametinget og statlige myndigheter.
 
Sametinget sammen med Divvun og Sámi Giellatekno ved Universitetet i Tromsø lanserer ny digital ordbok Sátni – báhko – baakoe.
Ordboken er arvtageren til risten.no.
Ordboken inneholder både allmenne ord og fagterminologi.
I forhold til risten.no inneholder den nye ordboken flere ord.
Søket er også blitt enklere.
Brukere kan søke på alle de samiske språkene samt på norsk.
-Med denne digitale ordboken, som er til fri bruk for alle, håper jeg at flere vil bruke samisk både skriftlig og muntlig, sier sametingspresident Aili Keskitalo.
Det vil kontinuerlig bli lagt til flere ord og terminologi i den digitale ordboken, sier Keskitalo.
Nettadressen er:
Prosjektleder i Divvun Sjur Nørstebø Moshagen sier at de ønsker tilbakemeldinger fra publikum, slik at de kan forbedre og utvikle ordboken.
Tilbakemeldinger kan sendes til feedback@divvun.no, og bidrag til ny terminologi kan man gi på nettstedet http://gtsvn.uit.no/termwiki/
Les mer om Sámi giellatekno og Divvun:
 
Nye styremelemmer for nasjonalpark- og verneområdestyrene / Naturmangfold / Miljø, areal og kulturvern / Forsiden - Sametinget
Nye styremelemmer for nasjonalpark- og verneområdestyrene
16. juni 2014
Sametingsråd Thomas Åhrén er fornøyd med at Miljøverndepartementet har fulgt sametingsrådets innstillinger i oppnevningen av nye samiske medlemmer i 11 nasjonalpark- og vernestyrer.
-Lokalforvaltning av nasjonalparker og verneområder styrker den samiske bruken, sier Åhrén.
I denne omgang var det samiske representanter i nasjonalparkstyrene for Blåfjella/Skjækerfjella- Lierne (4 medlemmer), Lomsdal – Visten (2), Reisa (2), Seiland (2), Stabbursdalen(1), Varangerhalvøya (2), Øvre Pasvik(1) og Ånderdalen (1) nasjonalparker samt verneområdestyrene for Lyngsalpan (2) og Nordkvaløy-Rebbenesøy (1) landskapsverneområder og Trollheimen (2) verneområdestyret som sto på valg.
Sametingsråd Thomas Åhrén sier at styrene har fått dyktige styremedlemmer med allsidig kunnskap om samisk naturbruk og samfunn.
-For Sametinget er det viktig at samisk næringsbruk som reindrift, fiske, utmarksnæringer, og kulturelle utrykk, kan fortsette innenfor gode og forutsigbare rammer i verneområder.
Lokal forvaltning av større verneområder og nasjonalparker er et viktig ledd i dette arbeidet, sier sametingsråd Thomas Åhrén.
Lokal forvaltning av verneområdene ble etablert i 2010. Det innebærer at verneområder skal forvaltes av et interkommunalt, politisk sammensatt nasjonalpark- eller verneområdestyre, bestående av en representant fra hver av de berørte kommunene og fylkeskommunene.
I områder med samiske interesser konsulterer Sametinget med Klima- og miljøverndepartementet om oppnevnelse av representanter til styrene.
Det er i alt 39 samiske styremedlemmer i 20 verneområdestyrer i landet.
Styrene skal sørge for en helhetlig og kontinuerlig forvaltning på tvers av administrative grenser og innenfor rammen av naturmangfoldloven og verneforskriften for det enkelte verneområdet.
Styrene skal derfor samarbeide med andre berørte parter gjennom et bredt sammensatt faglig rådgivende utvalg bestående av bl.a. grunneiere, reinbeitedistrikt, andre berørte offentlige organer, som for eks. villreinnemnd, fjellstyrer, næringsliv, frivillige organisasjoner, bl.a. natur- og miljøvernorganisasjoner, og andre samiske interesser der det er relevant.
-Alle nasjonalparker i tradisjonelle samiske områder er fortsatt i bruk som reinbeiter og mange verneområder er høstingsområder for utmarksnæringer, naturalhusholdning og uttak av duodjimaterialer.
Derfor er det viktig at brukerne er representert i styrene, fordi de har best kunnskap om områdene, sier Åhrén.
Miljødirektoratet har den 4.6.2014 oppnevnt følgende styremedlemmer:
1) Nasjonalparkstyret for Blåfjella- Skjækerfjella- Lierne
Representant: Elin Marie Danielsen Vararepresentant: Maria Kråik Stenfjell
Representant: Eva Anette Wilks Vararepresentant: Linda Marie Jåma
Representant: Kjell Jøran Jåma Vararepresentant: Tom Aile Bientie
Representant: Thomas Danielsen Vararepresentant: Jon Andreas Steinfjell Devika
2) Verneområdestyret for Lyngsalpan landskapsvernområde
Representant: Audun Johnsen Vararepresentant: Rolf Johansen
Representant: Hilde Marie Larsen Vararepresentant: Inger Heiskel
3) Nasjonalparkstyret for Lomsdal- Visten
Representant: Ole Henrik Kappfjell Vararepresentant: Betty Kappfjell
Representant: Gun Margret Utsi Vararepresentant: Roy Kvitfjell
4) Verneområdestyret for Nordkvaløy–Rebbenesøy landskapsvernområde
Representant: Elisabeth Johansen Vararepresentant: Eskild Johansen
5) Nasjonalparkstyret for Reisa nasjonalpark
Representant: Anne Merethe Siri Fyhn Vararepresentant: Mikkel Anders A. Gaup
Representant: Hilde A. Nyvoll Vararepresentant: Geir Tommy Pedersen
6) Nasjonalparkstyret for Seiland nasjonalpark
Representant: Brita J. Skum Vararepresentant: Ann-Kristin Engstad
Representant: Arne Jørgensen Vararepresentant: Robert Wilhelmsen
7) Nasjonalparkstyret for Stabbursdalen nasjonalpark
Representant: Ronny Wilhelmsen Vararepresentant: Ida B. Bjørnbak
8) Verneområdestyret for Trollheimen landskapsvernområde
Representant: Maja Britt Renander Vararepresentant:Anna Kristina Renander
Representant: Gustav Kant Vararepresentant: Elias Kant
9) Nasjonalparkstyret for Varangerhalvøya nasjonalpark
Representant: Jan Ivvár Smuk Vararepresentant: Inger Anita Smuk
Representant: Ragnhild Melleby Aslaksen Vararepresentant: Jarl Even Roska
10) Nasjonalparkstyret for Øvre Pasvik nasjonalpark
Representant: Mariann W. Magga Vararepresentant: Ola Johansen
11) Nasjonalparkstyret for Ånderdalen nasjonalpark
Representant: Anne Berit P. Kristiansen Vararepresentant: Geir Are Winther
For kontaktinformasjon til styremedlemmer i verneområdestyrene se Sametingets nettside:
http://www.sametinget.no/Miljoe-areal-og-kulturvern/Naturmangfold/Verneomraadestyrene/Sametingets-representanter-i-verneomraadestyrene
Sametingsråd Thomas Åhrén, 908 39 663
 
Nytt alternativ i samisk på videregående skole / Artikler / Valgperiode 2009 - 2013 / Arkiv / Forsiden - Sametinget
Nytt alternativ i samisk på videregående skole
Sametinget har fastsatt reviderte læreplaner for samisk som førstespråk og samisk som andrespråk.
Et hovedmål for revideringen har vært å tydeliggjøre de grunnleggende ferdighetene som er muntlige ferdigheter, å kunne lese, å kunne skrive, å kunne regne og digitale ferdigheter.
Språkopplæringen er mer vektlagt og de samfunnsfaglige målene er tonet ned.
Læreplanen i samisk som førstespråk og i samisk som andrespråk er revidert.
De reviderte planene skal tas i bruk fra skoleåret 2013/2014.
Samisk som førstespråk: Den reviderte læreplanen legger vekt på utvikling av elevenes språkkunnskaper, slik at de kan bruke samisk både muntlig og skriftlig i ulike sammenhenger og på ulike arenaer.
Læreplanen har fått tydeligere mål for utvikling av elevenes ordforråd og språkkompetanse og for kunnskaper og ferdigheter i tekstbygging, grammatikk og rettskrivning.
Samisk som andrespråk:
Det er viktig at språkplanen kan bidra til at flere velger samisk og oppnår en språkkompetanse som gjør elevene funksjonelt tospråklige.
Læreplanen har fått tydeligere mål for språkinnlæring, og aktivt bruk av språket er vektlagt for å utvikle elevenes muntlige språk.
Den reviderte læreplanen i samisk som andrespråk er bedre tilpasset elever som begynner med samisk på videregående opplæring enn tidligere ved at det er innført et nytt alternativ, samisk 4. Det alternativet er for elever som ikke har hatt opplæring i samisk i grunnskolen og som ønsker å begynne med det på videregående skole.
 
Nytt seminar om Nordlands historie - Nordland fylkeskommune
Nytt seminar om Nordlands historie
Det femte seminaret om Nordlands historie blir halde i Mosjøen 25.–27. mai 2011. Seminarstad er Vefsn folkehøgskole, og tema for seminaret er Samisk historie og Industrihistorie.
Nordlands historie Ei viktig side ved Nordlands historie er å skape kontakt med historieinteresserte nordlendinger og få innspill til det nye historieverket fra flest mulig hold.
Det årlige seminaret er et velegnet instrument for dette formålet.
Det kombinerer foredrag av våre fremste fagfolk om aktuelle historiske tema med debatt, innspill fra lokalhistorikere og uformelle møter og samtaler mellom mennesker med forskjellig bakgrunn, men med det felles at de er interessert i vår historie.
Årets seminar handler om samisk historie med undertittelen Det skjulte samiske, og om vår industrihistorie.
Når vi er på Helgeland, er det naturlig at storindustri blir et underliggende tema.
Seminaret blir åpnet av kulturråd Marit Tennfjord, og for dem som ønsker det, eller som ikke rekker fram til Mosjøen innen seminarstart på torsdag, er det frammøte om kvelden 25. mai.
Da vil filmskaper Ellen-Astri Lundby presentere og vise sin film Min mors hemmelighet – om skjult samiskhet.
Det vil også bli en ekskursjon til Sjøgato i Mosjøen i regi av Helgeland Museum.
Programmet for seminaret finner du her.
Elektronisk påmelding (seminaret heter: Historieseminar Nordlands historie)
Ta kontakt dersom du har spørsmål
 
Øker satsningen på samiske kunstnere / Artikler / Valgperiode 2009 - 2013 / Arkiv / Forsiden - Sametinget
Øker satsningen på samiske kunstnere
20. mars 2013 Sametinget har i 2013 lansert en ny søkerbasert tilskuddsordning.
Den nye ordningen øker satsningen på samiske kunstnere.
– I tråd med kulturmeldingen ønsker vi med denne ordningen å bedre rammevilkårene for yngre samiske kunstnere, samt bidra til økt internasjonal promotering av samisk kunst, uttaler rådsmedlem Vibeke Larsen.
Sametingsrådet la fram en sametingsmelding om kunst og kultur for Sametingets plenum 27. februar i år.
I meldingen skisseres en ny retning for framtidens samiske kunst- og kulturpolitikk.
- Hovedmålet er å skape et levende og mangfoldig samisk kunst- og kulturliv av god kvalitet som er tilgjengelig for alle.
Samtidig ønsker vi et løft for samisk kunst og kulturnæringer, som kan bidra til at flere samiske kunstnere kan leve av det de skaper, sier sametingsråd Vibeke Larsen.
Den nye tilskuddsordningen er ett ledd i dette løftet.
Og blant prioriteringene finner en et større fokus på nyskapende aktiviteter som skal bidra til utvikling av samiske institusjoner og naturlige areaner.
- Selve begrepet nyskapende kan være diffust og det som er nyskapende i ett område, trenger nødvendigvis ikke være like nyskapende i et annet.
Med denne prioriteringen forsøker vi å fremme kreativiteten og drive fram nye aktivitetstilbud, forklarer rådsmedlem Larsen.
Sametinget har også prioritert støtte til etableringsstipend for unge samiske kunstnere.
- Det er en kjensgjerning at det å etablere seg som kunstner ikke alltid er like lett.
Vi har dermed sett det nødvendig at den nye ordningen også inneholder et etableringsstipend til unge samiske kunstnere, uttaler rådsmedlem Larsen.
Den nye ordningen støtter også arenaer, nettverk og samarbeidsprosjekter som bidrar til økt internasjonal promotering og eksport av samisk kunst og samiske kunstnere til et internasjonalt marked.
Søknadsfristen er 1. april i år.
Mer informasjon finnes her www.sametinget.no/Stipend-og-tilskudd
Kontaktperson:
Rådsmedlem Vibeke Larsen, tlf. 941 30 116
 
Økt fokus på samiske kvinners helse / Artikler / Valgperiode 2009 - 2013 / Arkiv / Forsiden - Sametinget
Økt fokus på samiske kvinners helse
21. februar 2012 Norge avga den 17.februar sin 8.rapport om oppfølging av FNs kvinnediskrimineringskonvensjon.
Statsråd Audun Lysbakken svarte for Norge.
Fra Sametinget deltok seniorrådgiver Ingeborg Larssen og rådgiver Vivi Pedersen.
FN var opptatt av manglende informasjon fra Norge om samiske kvinner og deres helsesituasjon, og hvilke tiltak Norge gjør for å rette opp denne klare helseforskjellen.
Sametinget har gitt innspill til norges rapport, og deltok som observatør i Genève.
Sametinget var i sine innspill opptatt av manglende statistikk om samiske kvinner, samiske kvinner i primærnæringene og samiske kvinners helse.
- Dette er første gang Norge har synliggjort samiske kvinner i sin FN- rapportering, og her har Sametingets innspill vært av helt avgjørende betydning.
Sametingsrådet ser det som en positiv utvikling at disse problemstillingene blir belyst i FN-systemet, uttaler rådsmedlem Vibeke Larsen.
Samiske kvinner utenfor forvaltningsområdet for samiske språk har en markant dårligere selvopplevd helse enn samiske kvinner innenfor forvaltningsområdet, jfr. Ketil Lennert Hansens forskning.
- Sametinget har i sine innspill pekt på forskjell i språklige og kulturelle rettigheter for samiske kvinner innenfor forvaltningsområdet både i Sameloven og i den nylig iverksatte lov om kommunale helse- og sosialtjenester, utdyper sametingsråd Larsen.
I sitt svar til FN erkjente statsråd Lysbakken at kulturell og språklig kunnskap i helsetjenesten er nødvendig for å gi samiske kvinner et likeverdig helsetilbud.
Statsråden hadde ingen forslag til særlige tiltak for å gi samiske kvinner utenfor forvaltningsområdet et bedre helsetilbud.
Han viste kun til det allerede eksisterende helsetilbud og at det var nødvendig med en kulturell og språklig bevissthet i forhold til samiske kvinner.
- Sametingsrådet er glad for det søkelys FN satte på samiske kvinners helsesituasjon.
Samtidig er det skuffende at statsråd Lysbakken ikke har konkrete tiltak for å gi samiske kvinner et bedre helsetilbud.
Sametingsrådet vil arbeide for å sette søkelys på denne problemstillingen i kontakt med sentrale helsemyndigheter, avslutter rådsmedlem Ellinor Marita Jåma.
Kontaktinformasjon:
Rådsmedlem Vibeke Larsen tlf. 941 30 116
 
Økt lønnsomhet / Kulturnæring / Næringer / Forsiden - Sametinget
Økt lønnsomhet
Sametinget starter opp med etableropplæring og utviklingstiltak for samisk kulturnæring og andre bedrifter i samiske områder.
Det er inngått langsiktige rammeavtaler med leverandører som skal bistå Sametinget med dette.
- Jeg er glad for at vi nå i samarbeid med flere kompetente selskaper kan tilby etablereropplæring og utviklingstiltak til samiske kultur og næringsaktører, sier Sametingsråd Silje Muotka.
Avtaler og samarbeid
Sametinget har inngått avtaler med selskapene Kreativ Industri, Bedriftskompetanse og Consis om den praktiske utføringen av satsningen.
Dette omfatter etablereropplæring, utviklingstiltak, veieledning og nettverksbygging for kultur og næringsaktører i samiske områder.
Deler av kultursatsingen skal utføres i samarbeid med en samisk institusjon eller annen lokal utviklingsaktør på stedet.
Noe av det som kjennetegner samisk kulturnæringsbransje er at den er drevet av sterk idealisme, ofte uten profesjonalisert drift og i kombinasjon med andre næringer.
Mange kulturaktører har for lite kompetanse på næringsdelen av virksomheten.
Dette dreier seg om alt fra idè- og forretningsutvikling til økonomisk kompetanse, produktutvikling og markedsstrategier.
–Utfordringen ligger i å styrke samiske kulturnæringsaktører, slik at de har selvtillit og kunnskap til å erobre verden med sine produkter, sier Silje Muotka.
Ekstra satsning
Satsingen på samisk kulturnæring, etablereropplæring og bedriftsutvikling vil være en ekstra styrking av den allerede brede satsingen som Sametinget har på samisk kunst, kultur og næringsliv.
Dette vil ytterligere bidra til å styrke vårt hovedmål som er et sterkt og allsidig næringsliv som danner grunnlag for livskraftige lokalsamfunn der mennesker ønsker å bo.
-Sametinget har en visjon om at samiske produkter og spesielt kulturprodukter skal nå enda bredere enn i dag.
Vi ønsker at de som særlig driver med kulturnæringer skal ha de beste forutsetninger til å erobre enda større markeder med sine produkter, sier Sametingsråd Silje Muotka tilslutt.
 
Økte satser og utvidet målgruppe for stipend til elever med samisk i fagkretsen / Grunnskole og VGS / Opplæring / Forsiden - Sametinget
Økte satser og utvidet målgruppe for stipend til elever med samisk i fagkretsen
Sametinget fortsetter også i 2015 med å dele ut stipend til elever som har samisk språk i fagkretsen i videregående skole.
Nytt i 2015 er at også deltidselever, med samisk språk i fagkretsen, har mulighet til å søke om stipendog at satsene for stipendet har økt.
De nye satsene er som følger:
o Stipend til elever som har samisk som førstespråk: kr 7 500,-
o Stipend til elever som har samisk som andrespråk: kr 5 500,-
o Stipend til elever som har samisk som fremmedspråk: kr 3 000,-
-Vi ønsker at flere skal lære seg samisk.
Det er kun på den måten vi sikrer at språket lever videre og kan læres av de kommende generasjoner.
Derfor håper vi at stipendet skal motivere flere til å velge samisk på videregående skole, sier sametingspresident Aili Keskitalo.
-De siste årene har antallet elever i videregående skole som har samisk i fagkretsen økt.
Dette kan gi indikasjoner på at stipendet motiverer elever til å velge samisk og det er veldig bra, sier Keskitalo
Søknadene for skoleåret 2014/15 kan sendes inn fra 15.01.15 til 30.03.15. Søknadene blir behandlet fortløpende.
Søknader sendt etter 31.03.15 blir ikke behandlet.
Søknadsskjemaet blir lagt ut på Sametinges hjemmeside i begynnelsen av januar 2015.
 
Ønsker å klargjøre barnehagepolitikken / Artikler / Valgperiode 2009 - 2013 / Arkiv / Forsiden - Sametinget
Ønsker å klargjøre barnehagepolitikken
Sametinget er i gang med å skrive en melding om barnehager for samiske barn.
Bakgrunnen for meldingen er at Sametinget ønsker å forme en overordnet politikk på barnehageområdet som vil være retningsgivende og klargjøre prinsipielle spørsmål i forhold til barnehagetilbud til samiske barn.
- Meldingen er ment å svare på barnehagens, barns, foreldrenes og det samiske samfunnets behov.
Sametinget ønsker at barnehagen for samiske barn skal være en integrert, attraktiv og innovativ institusjon med høy kvalitet til beste for alle barn, uttaler visepresident Laila Susanne Vars.
Visepresidenten utdyper videre at Sametinget blant annet vil påse at rekruttering av pedagogisk personell intensiveres slik at de innehar kompetanse i samisk språk og kultur.
Berører mange spørsmål
Målsettingen med barnehagemeldingen er å bidra til refleksjon og dialog om hvordan oppnå politiske mål for forbedret oppvekstvilkår gjennom barnehagetilbud.
- Vårt mål er at meldingen ikke bare skal beskrive og drøfte hvilken rolle og politisk myndighet Sametinget skal ha i barnehagespørsmål.
Meldingen skal også sette fokus på innsatsområder og synliggjøre hvilke utfordringer man står ovenfor i arbeidet med å gjøre barnehagene best mulig.
Dette omfatter alle barnehager som gir tilbud til samiske barn i Norge, forklarer visepresident Laila Susanne Vars.
Ønsker innspill
Arbeidet med barnehagemeldingen skal være en åpen og inkluderende prosess som kan bidra til å sikre at målene som er satt i meldingen nås.
Sametinget vil invitere til aktiv involvering av fylkesmenn, kommuner, barnehagemiljøer, foreldre, foreldrenettverk og utvalg og andre berørte instanser.
Innspill til meldingen skjer i form av diskusjonsforum, fagseminar, intervju og spørreundersøkelser.
- Vi i sametingsrådet ønsker å utfordre det samiske samfunnet til å tenke sammen med oss.
Hvilke visjoner har vi i det samiske samfunnet når det gjelder barnehagenes rolle i barns oppdragelse, i deres språkutvikling og i videreføringen av samiske verdier til nye generasjoner?
Dette er noe av det vi ønsker å få innspill til, sier visepresident Vars.
Meldingen er en revidering av en tidligere melding fra 2005 ”Sametingsrådets melding om samiske barnehager” og vil følge opp ”Strategisk plan for samiske barnehager 2008-2011”.
 
Ønsker debatt og innspill om Sametingets språkpolitikk / Artikler / Valgperiode 2009 - 2013 / Arkiv / Forsiden - Sametinget
Ønsker debatt og innspill om Sametingets språkpolitikk
13. april 2012 Sametingsrådet legger frem redegjørelse om samisk språk under plenum i april, og rådsmedlem Ellinor Marita Jåma ønsker i den forbindelse gode diskusjoner og innspill om samisk språkpolitikk til det videre arbeidet med sametingsmeldingen om samisk språk.
Redegjørelse om samisk språk legger grunnlag for debatt om Sametingets fremtidig språkpolitikk.
Det er i perioden mellom fremleggelse av redegjørelse og melding at det er mulighet for politikere, institusjoner og andre som jobber med samisk språk til å være med på å forme den fremtidige språkpolitikken.
- Sametingsrådet ser det som svært viktig at det samiske samfunnet inkluderes i arbeidet med den fremtidige språkpolitikken og håper at denne muligheten benyttes.
Vi ønsker dine tanker og innspill om språk og språkutvikling.
Samisk språk står ovenfor en rekke utfordringer, og det er viktig at det utarbeides gode strategier for å imøtekomme de ulike behovene man har i samfunnet, sier rådsmedlem Ellinor Marita Jåma.
Sametingsmeldingen om samisk språk vil være Sametingets verktøy i den videre arbeidet for styrking og utvikling av samisk språk, og det er derfor viktig at det kommer gode innspill til arbeidet med meldingen.
Redegjørelsen som nå legges frem skisserer en rekke hovedutfordringer innenfor språk som det vil være viktig å debattere.
Hovedinnsatsområdene i redegjørelsen er;
brukere av samisk språk
bruk av samisk språk,
språkfaglig utvikling
Sametingets rolle og myndighet i språkpolitikken
- Fremtiden for samisk språk er avhengig av at det finnes brukere av språket samtidig som brukerne har mulighet til å bruke sitt språk i ulike sammenhenger.
Språklig utvikling vil være nødvendig i arbeidet med å styrke og bevare språket, og det vil være svært avgjørende at Sametinget og andre aktørers rolle og myndighet i språkpolitikken avklares, forklarer sametingsråd Ellinor Marita Jåma.
Jåma presiserer videre at utfordringene er store til tross for at man de siste tiårene har sett en positiv utvikling, og det vil være av stor betydning at Sametinget utarbeider mål og strategier for den videre utviklingen av samisk språk.
Sametingsrådet tar sikte på å avholde seminar om samisk språk i løpet av mai hvor det også vil være mulighet for å komme med innspill og tanker om fremtidig språkpolitikk.
Informasjon om dette vil komme senere.
Det vil også være mulighet for å sende inn skriftlige innspill.
E-post adresse er giele@samediggi.no og giella@samediggi.no.
Frist for å sende inn innspill er 1.juni.
- Jeg håper på en god og fruktbar debatt under plenum, og ønsker alle velkommen til å høre på debatten, avslutter rådsmedlem Ellinor Marita Jåma.
Sametingsrådet legger frem redegjørelse om samisk språk under plenum onsdag 18.april og redegjørelsen debatteres etter lunsj torsdag 19.april.
Redegjørelse om samisk språk legges frem i forbindelse med utarbeiding av Sametingsmelding om samisk språk som legges frem for plenum i september.
Kontakperson:
 
Ønsker en lovfestet rett til samiskopplæring i barnehagen / Artikler / Valgperiode 2009 - 2013 / Arkiv / Forsiden - Sametinget
Ønsker en lovfestet rett til samiskopplæring i barnehagen 12. november 2012
Sametingsmelding om samisk barnehagetilbud er ferdig.
I meldingen foreslås det blant annet at den samme lovfestede retten til samisk opplæring også skal gjelde i barnehagen, slik det er i grunnopplæringen.
- Det er en kjensgjerning at barn tilegner seg ny kunnskap meget lett.
Retten til samiskopplæring burde dermed også favne våre minste barn, uttaler visepresident Laila Susanne Vars.
Hun utdyper videre at et slikt tilbud kan styrke det samiske språk og den samiske kultur spesielt der samisk ikke er hverdagsspråk.
- For barn i mer urbane strøk, eller fra hjem hvor norsk er hjemmespråk, kan en lovfestet rett til å lære samisk allerede i barnehagen stimulere til videre læring.
I meldingen foreslås det videre en storsatsning på språkbadsbarnehager, styrking av samisk språklig fagpersonell og mer kulturelt tilpasset pedagogisk materiell.
Erfaringer fra områder som har prøvd ut språkbadsbarnehager er meget positive når det kommer til tospråklighet og minoritetsspråkopplæring.
For best å bevare og utvikle det samiske språk ønsker vi at samiske barn også skal kunne nyte godt av et slikt tilbud, uttaler visepresident Laila Susanne Vars.
Visepresident Vars utdyper at dette er utfordrene med tanke på Sametingets nåværende tilskuddssystem.
- Det er ikke rom for en slik satsning uten at Sametinget får tilført midler til dette arbeidet, sier Laila Susanne Vars.
Samiskspråklig fagpersonell
Behovet for samiskspråklige barnehagelærere er stort og det foreslås derfor å videreføre ordningen med særskilte utdanningsstipend for barnehagelærerstudenter og studenter som tar høyere utdanning i samisk språk i Sametingets budsjett for 2013.
- Vi har blant annet sett en økning i antallet samiskspråklige gutter som søker seg til førskolelærerutdanningen og det synes vi er en veldig positiv trend sier Sametingets visepresident Laila Susanne Vars.
Sametingets visepresident Laila Susanne Vars legger frem hovedpunktene i Sametingets barnehagemelding 13.11.2012 kl.12.20 i forbindelse med Barnehage og skolekonferansen i Tromsø.
Saken skal så behandles i plenum sendere i november.
Sametinget inviterer pressen til å delta.
Presentasjonen skjer på Radisson Blu i Tromsø.
Kontakperson:
 
Ønsker Internasjonalt Samisk filminstitutt velkommen / Medier / Kulturliv / Forsiden - Sametinget
Ønsker Internasjonalt Samisk filminstitutt velkommen
Sametinget støtter forslaget om å reorganisere Internasjonalt Samisk Filmsenter i Kautokeino til et Internasjonalt Samisk Filminstitutt.
Den 07.april holder Internasjonalt Samisk Filmsenter i Kautokeino ekstraordinær generalforsamling.
Internasjonalt Samisk Filmsenter i Kautokeino ble etablert i 2009, og nå skal senteret omorganiseres til et filminstitutt.
Sametingsråd Henrik Olsen sier at Sametinget skal komme inn på eiersiden i det nye internasjonale samiske filminstituttet og på den måte støtte arbeidet med å utvikle nordisk samisk filmproduksjon.
-Samisk film er viktig for å styrke samisk språk og kultur, og Sametinget ønsker derfor å være med å styrke arbeidet med å utvikle samisk kort-, dokumentar og spillefilmer, både hva gjelder kvalitet og kvantitet, sier rådsmedlem Henrik Olsen.
ISF vil være et viktig redskap i dette arbeidet, sier Olsen.
Sametingsråd Henrik Olsen sier at ved å gjøre Samisk Filmsenter i Kautokeino til et internasjonalt samisk filminstitutt vil det være større mulighet til å få en internasjonal finansiering av instituttets arbeid.
-Vi håper på et sterkere nordisk samarbeid om samisk filmproduksjon i fremtiden.
Målet vårt er å sikre at det samiske publikummet får et godt og bredt tilbud av filmer og dokumentarer på vårt eget språk, sier Olsen.
Spesielt er det viktig at vi får flere filmer til barn og unge.
For mer informasjon:Sametingsråd Henrik Olsen, 907 75 219
Les mer: http://www.isf.as/
 
Ønsker kandidater til Nordisk samisk likestillingspris / Artikler / Valgperiode 2009 - 2013 / Arkiv / Forsiden - Sametinget
Ønsker kandidater til Nordisk samisk likestillingspris
Kjenner du noen som har bidratt til likestilling i samiske samfunn?
Den eller disse vil Samisk parlamentarisk råd gjerne hedre med Nordisk samisk likestillingspris.
- På vegne av Samisk parlamentarisk råd vil jeg invitere samiske organisasjoner og institusjoner om å komme med forslag på kandidater til prisen, sier president Egil Olli.
- Å arbeide med likestilling og likeverd mellom kvinner og menn er ofte et langsiktig arbeid som krever både tålmodighet og mot.
Det er derfor svært viktig å synliggjøre og hedre dette arbeidet, fortsetter Olli.
Prisen kan gis til enkeltpersoner, grupper, bedrifter, organisasjoner, lag, skoler eller andre offentlige etater som engasjerer seg i slikt arbeid, eller har gjennomført tiltak som har styrket og fremmet likestilling i praksis.
Dette er andre gangen prisen deles ut.
For fem år siden gikk prisen til Risten Rauna Magga for hennes arbeid for samisk språk, samiske helsetjenster og arbeid mot rusmisbruk.
- Med denne prisen ønsker Samisk parlamentarisk råd å stimulere til økt innsats i arbeidet med likestilling og likeverd mellom menn og kvinner på tvers av landegrensene i samiske samfunn, sier Olli.
Det er styret for Samisk parlamentarisk råd avgjør hvem som får prisen.
Likestillingsprisen består av et kunstverk og et pengebeløp med en samlet verdi på 
Prisen vil bli delt ut under konferansen ”Menns liv i en samisk kontekst” 1. november i Tromsø.
Fristen for å komme med forslag til kandidater er 3. oktober 2012.
Forslagene sendes Sametinget i Norge:
Eller e-post: samediggi@samediggi.no.
Kontaktperson:
 
Om biblioteket / Bibliotek / Forsiden - Sametinget
Historikk
Oppbyggingen av Samisk spesialbibliotek startet opp i 1950-årene.
I 1962 fikk Karasjok folkebibliotek ett spesielt ansvar for å bygge opp en samisksamling for å gi en samisk bibliotektjeneste til hele den samiske befolkningen og til andre.
Samlingen var til å begynne med en avdeling under Karasjok folkebibliotek.
Fra 1983 ble avdelingen et eget statsfinansiert bibliotek - Sámi sierrabibliotehka /Samisk spesialbibliotek.
Samisk spesialbibliotek ble i år 2000 overført til Sametinget og fikk navnet Sametingets bibliotek.
Biblioteket har i dag en fremtredende plass på sametingsbygget i Karasjok.
Sametingets bibliotek skal være et bibliotek som skal styrke og utvikle bibliotektilbudet til det samiske folket.
Biblioteket skal være et kompetansesenter for samisk litteratur og samisk bibliotektjeneste, og et forvaltningsbibliotek for Sametingets politikere og ansatte.
Sametingets bibliotek skal ha den mest komplette samlingen av samisk litteratur og annet materiale på samiske språk og om samiske forhold uansett språk.
Samlinga skal være tilgjengelig og kjent for både andre bibliotek og enkelt lånere.
Biblioteket kjøper inn flere eksemplarer av bøker slik at andre bibliotek kan låne en samling av bøker til utlån for sine brukere.
Biblioteket mottar pliktavlevering fra Nasjonalbiblioteket.
Avleveringen omfatter alt av bøker og dokumenter som er utgitt i Norge der hele eller deler av teksten er på samisk, jfr. Lov om pliktavlevering.
Pliktavleverte bøker skal oppbevares for alltid.
Ansatte
Fagleder
Spesialbibliotekar
Sekretær
Kontakt
 
Om Sametinget / Forsiden - Sametinget
Om Sametinget
Sametinget er et folkevalgt organ for samene i Norge.
39 representanter velges fra 7 valgkretser hvert fjerde år.
Sametinget skal styrke samenes politiske stilling og fremme samenes interesser i Norge, bidra til en likeverdig og rettferdig behandling av det samiske folket og arbeide med å legge forholdene til rette for at samene kan sikre og utvikle sitt språk, sin kultur og sitt samfunnsliv.
Sametingets håndbok
Arkitektonisk uttrykk
Kunst i Sametingsbygningen
Besøke Sametinget
Organisasjonsstruktur Plenumsledelsen Komiteer Sametingets klagenemnd Sametingsrådet Sametingets eldreråd
Plenumsledelsen
Komiteer
Sametingets klagenemnd
Sametingsrådet
Sametingets eldreråd
Bakgrunn Sametinget 25 år Historikk Rettigheter Konsultasjonsavtalen Nasjonaldag og nasjonale symboler
Sametinget 25 år
Historikk
Rettigheter
Konsultasjonsavtalen
Nasjonaldag og nasjonale symboler
Kontakt oss
Kommunereformen Sametinget vil høre din mening om kommunereformen
Sametinget vil høre din mening om kommunereformen
 
Om språkkampanjen / Artikler / Snakk samisk te' mæ / Språk / Forsiden - Sametinget
Om språkkampanjen
Samisk språk er vår gave fra våre forfedre.
En gave som vi igjen skal gi til våre etterkommere.
Språket sier noe om hvem vi er, og styrker vår tilhørighet til det samiske fellesskapet.
Ikke alle samiske barn og unge har fått lære seg samisk, men språket er likevel veldig viktig også for dem.
Selv om man ikke snakker språket, har samisk likevel en stor verdi.
Dette fordi det handler om identitet og felleskap.
Om å uttrykke seg, kommunisere og det å kjenne at man er en del av noe større.
Sametinget er opptatt av å styrke, utvikle og bevare samisk språk i alle områdene i Sapmi.
Sametinget ønsker at alle barn og unge skal ha mulighet til å lære samisk der hvor de bor, og også ha mulighet til å bruke sitt språk i hverdagen.
Sametinget jobber for at barn og unge i hele landet skal få mulighet til å få opplæring i samisk på skolen.
Vi ønsker at flere skal lære samisk, for det er kun på den måten at vi sikrer at språket lever videre og kan læres av de kommende generasjoner.
Vi vil også at flere skal bruke samisk så ofte som mulig, og helst i alle mulige sammenhenger.
Sametinget ønsker at det skal være naturlig å bruke samisk språk både i butikken, på fotballtrening så vell som på skolen.
Vi ønsker at samisk språk skal synes på sosiale media.
Vi ønsker at samisk språk skal høres ute i gatene, på fjellet og i skolegården.
Sametinget har derfor satt i gang Språkkampanjen ”Snakk samisk te`mæ”.
Vi håper at denne kampanjen skal bidra til økt bevissthet om det å bruke samisk i flere sammenhenger, motivere til opplæring i samisk språk, øke bruken av samisk på flere og nye arenaer og at samisk språk brukes i offentlige sammenhenger.
”Snakk samisk te`mæ” er en landsomfattende holdningskampanje som omfatter all samisk ungdom, både de som snakker samisk, kan litt samisk og de som ikke behersker samisk.
Målet med kampanjen er å bidra til;
Økt bruk av samisk språk
Flere brukere av samisk språk
Bruk av samisk språk på flere arenaer
Synliggjøring av samisk språk
Økt forståelse i samfunnet for viktigheten av at vi får bruke vårt språk
Vår utfordring er å få den enkelte til å velge samisk språk.
Fremtiden for samisk språk avhenger av at hver enkelt av oss bruker samisk som et naturlig kommunikasjonsspråk i flest mulig sammenhenger, og at man ønsker og aktivt går inn for å ta opplæring i samisk språk.
Vårt budskap er at samisk språk er viktig og nyttig.
Lær samisk, bruk samisk, velg samisk!
Vi er alle med på bevare språket ved at vi bruker det.
Det er også viktig å vektlegge at det en stor fordel å være tospråklig, og det åpner for mange jobbmuligheter i fremtiden.
Snakk samisk te'mæ!
 
VELKOMMEN TIL SAMISK E-TROSOPPLÆRING
for barn mellom 6 – 12 år
Dette nettstedet handler om kristen tro og samisk kultur.
Klikk på ulike tema for å finne ut mer: Lavvo, bjørk, vann, bål, sol, jord og kirke.
Nettstedet har fire språkversjoner: sørsamisk, lulesamisk, nordsamisk og norsk.
Samisk e-trosopplæring er utviklet av Samisk Kirkeråd i Den norske kirke.
Samiske barn og unge skal være subjekt i sin egen trosopplæring.
Opplæringen skal være forankret i samisk erfaring og lokalt samisk kirkeliv.
Samisk åndelighet skal være en hjelp til livsorientering og livstolkning.
Samisk e-trosopplæring er utviklet med støtte fra Størst av alt - trosopplæring i Den norske kirke.
Trosopplæring er et av Den norske kirkes hovedsatningsområder.
Det utarbeides nå en systematisk trosopplæring for alle døpte mellom 0-18 år, som skal legge til rette for at barn og unge kan utvikle sitt forhold til troen og den kirken de er en del av.
Videre kan du lese om hvem som er bidragsytere.
Les mer!
Ide og prosjektledelse: Anbjørg Holm Varsi
Utvikling: Teknisk utvikling og grafisk design er utført av ABC-Company e-skuvla.no Forsiden er utført av Bendik Kråvik Schøien tyde.no
Musikk: Denne tjenesten tilbys av Samisk kirkeråd.
Musikken er gjengitt med tillatelse fra TONO Uautorisert lenking, videreføring eller kopiering er ulovlig.
Spill: Norsk Søndagsskoleforbund har utviklet spillene.
Utarbeidet av Kommunion as.
Tekstproduksjon: Karen Elle Gaup Ann Solveig Nystad Anne-Karin Hellesøy Inger Seierstad Inga Wernolf
Oversettelse: Inger Marie Oskal Inger Anne Gaup Gustad Rávdná Turi Henriksen Lars Theodor Kintel Ellen Jonassen Oskar Stein Bjørlykke Anne Silja Turi Birgit Andersen Anne-Grethe Leine Bientie
Illustrasjoner: Solfrid Fjellaksel Pedersen Svein Kvamme Liisa Helander Inger Seierstad Olga Grimsmo Nilsen Lisa Arneng Varsi Luther Forlag: Ståle Almenning Tore Johnsen Laila Krokmo Vanja Røkke Karasjok menighet Bendik Kråvik Schøien Ellen Sara Leine Bientie Karen Elle Gaup
Kåfjord kulturskole: Maria Seppälä, Maylin Brustad, Annette Forfang, Marie Olsen, Lise Mari Nilsen, Mariell Hansen, Johanne Steinlien, Heidi Pedersen, Ingvild Rundberg, Malene F S, Silje Hansen, Catrine Vatne, Sofie Olsen, Kaisa Lyshaug, Berthine M Johansen, Oda Agnethe Svendsen, Anne Marte Hansen, Selma Alette Mikkelsen
Alta Kulturskole: Severin Lyngstad, Siver Nielsen, Frida Sætveit, Sondre Andersen, Kristine Jonas, Vårin Larsen, Kamilla Losvar, Maria S Losvar, Erlend Mortensen, Bjørn Kerthan
Fotografi av: Áile Marita Varsi Arvid Varsi Ann-Katrin Tobiassen Lill-Therese Holm Varsi Wenche Holm Balto Máijá Holm Balto Ánne-Márgget Somby Johan Daniel Balto Heidi Sara Anti Lásse Biehtár Anti Nils Borge Teigen Tore Johnsen Bierna Bientie Johan Bakken Sandvik Gunn Hanne Elvebakk Kåre Smeland Berit Frøydis Svineng Johnsen Jaana Walle Ørjan Balto Hansen Johán Máhtte Kemi Nils Jovnna Gaup Piera Jovnna Heaikka Áslat Aslak Somby Ebba Joks Jovnna Levi Joks Sárá Márjá Utsi Elle Káre Somby Jan Widar Wigelius Niillas Aslaksen Smuk Bilde av tresåte fotografert utenfor Várjjat Sámi Musea Bilde av vedhoggested fotografert på Sámiid Vuorka Dávvirat Bilder kjøpt fra Scandinavian Stock Photo
Sang: Berit Alette Mienna Wenche Holm Balto Marit Holm-Johannesen Anbjørg Holm Varsi Máijá Holm Balto Ida Márjá Varsi Solbakk Ánne Márgget Somby Áile Marita Varsi Karl Edvard Urheim Kirsi Guvsám Jovna Zakharias Dunfjell Eli Anne Nystad Máret Inga Grenserud Eira Káre Brita Rognerud Eira Máret Lájlá Sara Nedrejord Risten Gutnel Guttorm Eira Biret Sárá Anti Julie Sofie Nordsletta Maina Sofie Wergeland Inger Marie Guttorm Ragnhild Hellesøy Sør-Varanger salmesanggruppe Barnekoret i Karasjok menighet v/Anne Karin Hellesøy: Hannah L Strømeng, Elisabeth Kneppen Strømeng, Rita Marie P Somby, Ingri Maylèn Larsen, Kaisa Henriette Larsen, Andreas Hellesøy,
I de tilfeller vi ikke har lyktes med dette, ber vi vennligst copyrightinnehaveren om å kontakte oss.
 
Opplæring / Forsiden - Sametinget
Opplæring
Den samiske befolkningen skal ha kunnskap, kompetanse og ferdigheter som kreves for å utvikle samiske samfunn.
Dette betyr at den samiske befolkningen har reel rett til opplæring i og på samisk.
Dette vil gi samiske barn og unge en sterk samisk identitet og tilknytning til samisk språk og kultur.
All høyere utdanning og forskning skal også ivareta det samiske perspektivet.
Ansvarlig politiker
Barnehager
Grunnskole og VGS
Forskning og høyere utdanning
Voksenopplæring
Arbeidet mot mobbing
Å sikre gode rammevilkår for samisk barnehage, grunnopplæring, høyere utdanning og forskning gjennom dialog med sentrale, regionale og lokale myndigheter og andre aktuelle aktører
At samiske barn og unge har en sterk identitet og tilknytning til samisk språk, kultur og samfunnsliv
At den samiske befolkningen har en reel l rett til kvalitativ god opplæring i og på samisk
All høyere utdanning og forskning ivaretar det samiske perspektivet
Vi gir tilskudd og stipend, forvalter læremiddelproduksjonen, utarbeider læreplaner og sikrer rammebetingelser for grunnopplæringen, høyere utdanning og forskning.
Rettigheter
Opplæringsloven kapittel 6 inneholder bestemmelser om opplæring i samisk i grunnskole (§ 6-2) og videregående skole (§ 6-3).
Med samisk menes nord,- sør og lulesamisk.
En elev har derfor en lovfestet, individuell rett til opplæring i faget samisk både på barnetrinnet, ungdomstrinnet og videregående skole, uansett hvor de bor i landet.
Elevene velger selv hvilket av de tre samiske språkene de ønsker opplæring i.
Etter opplæringslovens § 6-2 har elever i grunnskolealder som bor i et samisk distrikt rett til opplæring i og på samisk.
Med dette menes at elevene har rett til opplæring på samisk også i andre fag, altså at undervisningen foregår på samisk.
Utenfor forvaltningsområdet har samer rett til opplæring på samisk dersom minst 10 elever ønsker det, og så lenge disse utgjør en gruppe på 6 elever.
Kommunen kan vedta å legge opplæringen på samisk til en eller flere skoler i kommunen.
Det er kommunene som bestemmer hvilken skole et slikt tilbud skal kunne gis på.
Skoleeier har det overordnede ansvar for at elevenes rettigheter til samisk opplæring blir oppfylt.
Opplæringslovens § 6-3 omhandler elever i videregående opplæring.
Samiske elever har en individuell rett til opplæring i samisk språk i den videregående skolen.
For videregående opplæring kan departementet gi forskrifter om at visse skoler skal tilby opplæring i eller på samisk eller i særskilte samiske fag.
Etter forskrift til opplæringsloven § 7-1, så har elevene rett til alternativ opplæringsform så lenge opplæringen ikke kan gis av egne lærere.
I praksis betyr slik alternativ opplæringsform fjernundervisning, intensivundervisning eller leirskoleopphold.
Grunnskolen og videregående skoler over hele Norge er etter opplæringslovens § 6-4 pålagt å gi opplæring om det samiske folk, om samisk språk, kultur og samfunnsliv.
Elever ved friskoler har ingen rett til opplæring i samisk språk.
Samiske elever på friskoler må søke særskilt om opplæring i samisk.
Det er opp til skolen om de tilbyr samiskundervisning til sine elever.
Les mer i Opplæringsloven (Lovdata)
Sametinget vedtar, innenfor rammer satt av Kirke- og undervisningsdepartementet, læreplaner i samisk språk for grunnskolen og videregående samt for duodji, reindriftsfag og andre særskilte samiske fag for videregående opplæring.
Forskrifter om læreplaner etter §2-3 og §3-4 skal gi pålegg om opplæring om samer, deres språk og samfunnsliv i tilknytning de ulike fagområder.
Innenfor rammer fastsatt Kirke- og undervisningsdepartementet har Sametinget myndighet til å gi forskrifter om innholdet i slik opplæring.
Sametinget skal konsulteres i alle utdanningssaker som berører samiske interesser.
Ovttas.no - Samiske læringsressurser på nett
 
Organisasjonsstruktur / Om Sametinget / Forsiden - Sametinget
Organisasjonsstruktur
Plenum
Sametinget i plenum er Sametingets øverste organ og myndighet.
Les mer
Plenumsledelsen Plenumsledelsen utarbeider saksliste, innkaller til og leder Sametingets plenumsmøter etter reglene i Sametingets arbeidsorden.
Les mer
Komiteer
Alle Sametingets representanter er medlem av en av de tre fagkomiteene som behandler saker og gir innstilling til Sametinget i plenum.
Les mer
Sametingets klagenemnd
Sametinget har i 2011 opprettet Sametingets klagenemnd for tilskuddssaker.
Formålet med opprettelsen er å sikre at Sametingets tilskuddsforvaltning oppfyller forvaltningslovens regler om klagebehandling.
Les mer
Sametingsrådet
Sametingsrådets medlemmer er oppnevnt av presidenten, som leder rådet.
Sametingspresidenten er valgt av og blant flertallet i Sametingets plenum.
Rådet fungerer som Sametingets regjering, og står for den daglig politiske virksomheten.
Les mer
SUPU
Sametingets ungdomspolitiske utvalg (SUPU) er opprettet for å styrke samisk ungdoms innflytelse på Sametingets politikk.
Les mer
Sametingets eldreråd
Sametingsrådet oppnevner nytt eldreråd.
Sametingsråd Henrik Olsen sier at eldrerådet skal være med å utforme Sametingets eldrepolitikk.
Les mer
 
Orientering om automatisk freda samiske bygninger / Samisk bygningsvern / Miljø, areal og kulturvern / Forsiden - Sametinget
Orientering om automatisk freda samiske bygninger
Denne orienteringen er ment for eiere og brukere av freda samiske bygninger.
Orienteringen forklarer de mest brukte begrepene, lover og bestemmelser rundt forvaltningen av freda samiske bygninger.
Eldre bygninger er en kilde til kunnskap, og historiene de representerer er viktig å ta vare på for ettertiden.
Gjennom gamle samiske bygninger kan vi få kunnskap om historien til både det samiske samfunnet og til de enkelte familier og slekter der bygningene har vært i bruk.
 
Forhåndsstemming
Gå til stemmemottakeren
Stemmemottaker gjør deg kjent med valgreglene, og gir deg konvolutter til å legge stemmesedlene i.
Ta stemmesedlene du vil bruke
Disse skal være tilgjengelig i lokalet, sammen med informasjon om kandidatene.
Ved forhåndsstemming i annet sokn enn bostedssoknet, må stemmesedler for ditt sokn hentes fra www.kirkevalget.no.
Gjør eventuelle endringer på stemmesedlene
Hvilke endringer du kan gjøre finner du informasjon om på stemmesedlene.
Legg stemmesedlene i hver sin konvolutt
• Stemmeseddel for valg av menighetsråd skal i hvit konvolutt.
• Stemmeseddel for valg av bispedømmeråd skal i farget konvolutt.
Samle alt i omslagskonvolutten
Legg konvoluttene med stemmesedler i omslagskonvolutten.
Skriv navn, adresse og fødselsdato på utsiden av omslagskonvolutten.
Gå til stemmemottaker for registrering
Stemmemottaker påfører tid og sted på omslagskonvolutten og limer denne igjen.
Stemmegiviningen registreres på liste.
Du kan bli bedt om å legitimere deg.
 
Slik går du fram
1 Ta stemmesedlene du vil bruke
Disse ligger utlagt i valglokalet.
Du kan stemme ved to valg: valg av menighetsråd og valg av bispedømmeråd.
Informasjon om kandidatene finnes også i valglokalet.
Gjør eventuelle endringer på stemmesedlene
Det skal være et avlukke der du skal kunne gjøre dette usett.
Hvilke endringer du kan gjøre finner du informasjon om i avlukket og på stemmesedlene.
Gå til valgfunksjonæren for registrering
Valgfunksjonæren skal: krysse av i manntallet (du kan bli bedt om å legitimere deg)
• stemple stemmesedlene
Legg stemmesedlene i valgurnen
Dette gjøres mens valgfunksjonæren ser på.
NB!
Stemmesedlene må ha stempel for å bli godkjent.
 
Valg av menighetsråd
Slik stemmer du ved flertallsvalg (én kandidatliste)
Du kan levere stemmeseddelen uten endringer
Alle kandidatene på listen får da én stemme hver.
Vil du endre på stemmeseddelen, kan du:
Gi inntil tre kandidater tilleggsstemme ved å sette kryss i ruten til venstre for kandidatens navn.
Kandidaten får da to stemmer.
Tilføye inntil tre navn på stemmeseddelen.
Disse kan ikke gis tilleggsstemme.
Kandidaten får da én stemme.
Øvrige kandidater får én stemme hver.
Andre endringer vil ikke regnes med.
Brett stemmeseddelen i to med teksten inn
 
Plan- og bygningsloven / Sametinget planveileder / Areal / Miljø, areal og kulturvern / Forsiden - Sametinget
Plan- og bygningsloven
Sametinget og Miljøverndepartementet konsulterte seg fram til enighet om ny plan- og bygningsloven i perioden 2006-2007. Loven trådte i kraft i 2009.
Noen sentrale elementer i plan- og bygningsloven for Sametinget er:
Det er innført en klar formålsbestemmelse om at all planlegging etter loven skal sikre naturgrunnlaget for samisk kultur, næringsutøvelse og samfunnsliv er et viktig framskritt.
Samiske utmarksnæringer sammen med reindrift omfattes naturlig av dette.
Sametinget er gitt innsigelsesmyndighet i alle arealplaner som kan ha vesentlig betydning for samisk kultur og næringsutøvelse noe som muliggjøre en reell samisk innflytelse for sikringen av det samiske naturgrunnlaget.
Denne bestemmelsen innebærer en gjennomføring av konsultasjonsplikten etter ILO 169 art. 6 og retten til å delta i den offentlig rettslige forvaltningen ved bruk, forvaltning og bevaring av naturressursene etter ILO 169 art. 15(1).
Ved å ha innsigelsesmyndighet må ikke planmyndigheten bare vurdere tiltaks virkninger på samisk kultur og næringsutøvelse (jf. plan- og bygningsloven § 3-1 og finnmarkslovens § 4 Retningslinjer), men de må også søke å oppnå enighet med Sametinget gjennom forhandlinger og mekling i de tilfeller Sametinget går i mot et tiltak ved å reise innsigelse.
Sametinget har imidlertid ikke en absolutt nektingsrett siden endelig avgjørelse kan bringes inn til behandling i Miljøverndepartementet.
Men også Miljøverndepartementets sluttbehandling skal skje etter konsultasjon med Sametinget.
Grunnlaget Sametinget reiser sine innsigelser på er det opp til Sametinget å utarbeide.
Sametinget har ikke myndighet til å fastsette planretningslinjer for sikring av naturgrunnlaget for samisk kultur, næringsutøvelse og samfunnsliv.
Det er likevel ingen ting som hindrer at departementet kan vedta slike planretningslinjer.
For Sametingets del må det i tilfelle forutsettes at slike retningslinjer bare kan vedtas etter forutgående konsultasjoner med og samtykke fra Sametinget.
Andre samiske interesser og lokalsamfunns rett til å bli konsultert i tiltak som direkte berører dem er dette ikke tatt inn i lovens bestemmelser.
I merknadene til lovens § 5-1 i understrekes det imidlertid at det foreligger et særlig ansvar ihht ILO 169 for å bringe disse aktivt inn i planprosessen.
Synliggjøringen av reindriftas arealbruk i arealformålet LNFR (”Landbruk, natur og fritidsformål, samt reindrift”) ses også som viktig for å øke bevisstheten om reindrifta hos planmyndighetene.
Dette vil være et bidrag til å styrke vernet av reindriftas arealer.
Loven legger opp til en viss innstramming i muligheten for å gi dispensasjoner fra bestemmelser fastsatt i medhold av planloven.
Dette begrenser muligheten til en planløs utbygging som skjer gjennom utstrakt bruk av dispensasjoner, og som i sum utgjør store inngrep i samiske områder og dermed også endret bruk av utmarka.
Ansvarlig politiker
 
Plenum / Organisasjonsstruktur / Om Sametinget / Forsiden - Sametinget Plenum
Sametinget i plenum er Sametingets øverste organ og myndighet.
Tinget regulerer sin virksomhet innenfor de rammer som er gitt i Lov om Sametinget og andre samiske rettsforhold (sameloven).
Plenum fastsetter tingets arbeidsorden, med regler og retningslinjer for all annen virksomhet i regi av Sametinget.
Plenumsmøter avholdes vanligvis fire ganger i året, samme uke som komitémøtene.
Mandag og tirsdag avsettes til komitémøter, plenum arrangeres onsdag til fredag.
For valgperioden 2013-2017 er følgende partier og lister representert på Sametinget:
Norske Samers Riksforbund (NSR)
Norske Samers Riksforbud (NSR) og Samefolkets parti (Sfp) (fellesliste)
Arbeiderpartiet
Árja
Fremskrittspartiet
Flyttsamelista
Høyre
Nordkalottfolket
Åarjel-Saemiej Giёlh
Samer bosatt i sør
Fastboende liste
Sametingets komitémøter og plenumsmøter andre halvdel 2015
Uke 39: 21. – 25. september, komité- og plenumsmøter
Uke 49: 30. november – 4. desember, komité- og plenumsmøter
Sametingets komitémøter og plenumsmøter første halvdel 2016
Uke 9: 29. februar - 4. mars komité- og plenumsmøter.
Uke 21: 23. - 27. mai, komitémøter (mandag – fredag)
Uke 23: 6. - 10. juni, plenumsmøte
Sametingets komitémøter og plenumsmøter andre halvdel 2016
Uke 39: 26. - 30. september, komité- og plenumsmøter
Uke 47: 21. - 25. november, komitémøter (mandag – fredag)
Uke 49: 5. - 9. desember, plenumsmøte
 
Plenumsledelsen / Organisasjonsstruktur / Om Sametinget / Forsiden - Sametinget
Plenumsledelsen Plenumsledelsen utarbeider saksliste, innkaller til og leder Sametingets plenumsmøter etter reglene i Sametingets arbeidsorden.
Plenumsledelsens oppgaver er blant annet å avgjøre permisjonssøknader, fremme innstillinger overfor plenum i spørsmål som omhandler Sametingets arbeidsorden og fatte nødvendig vedtak med hensyn til saksforberedelser for plenumsmøtene.
Det skal også utpeke deltakere og representanter til parlamentariske møter og konferanser hvor Sametinget skal delta, samt sørge for utsendelse av sakspapirer etter de regler som Sametingets arbeidsorden fastsetter.
Plenumsledelsen består av fem medlemmer som velges av og blant representantene i plenum.
Taler og artikler
Taler, innlegg og artikler av plenumsledelsens medlemmer.
Les mer
 
Politiske ansvarsområder i rådet / Sametingsrådet / Organisasjonsstruktur / Om Sametinget / Forsiden - Sametinget
Politiske ansvarsområder i rådet
Sametingspresident Aili Keskitalo og de øvrige medlemmene av Sametingsrådet har definert og fordel de politiske ansvarsområdene mellom seg.
Her finner du hvilke rådsmedlemmer som har ansvar for hvilke politiske områder.
Aili Keskitalo, sametingspresident
Overordnet ansvar for alle saksområder
Rettigheter, internasjonale saker, språk og likestilling
Samiske rettigheter
Samisk selvbestemmelse
Urfolksrettigheter
Samisk samarbeid over landegrensene (SPR)
Internasjonale saker
Konsultasjoner
Språk
Samiske stedsnavn
Likestilling
Henrik Olsen
Kultur og helse
Kulturpolitikk
Kunst
Idrett
Film, litteratur, musikk
Teater
Festivaler
Museum
Kirkepolitikk
Institusjonspolitikk
Sosialpolitikk
Barne-, ungdoms- og familiepolitikk
Helse
Eldrepolitikk
Fornorskningsspørsmål
Ann-Mari Thomassen
Budsjett, regionalpolitikk og duodji
Sametingets budsjett og regnskap
Sametingets årsmelding
Sametingsrådets beretning
Tilskuddsforvaltning
Klagesaker
Regionalpolitikk
Regionale utviklingsprogrammer
Samarbeidsavtaler med kommuner
Samarbeidsavtaler med fylkeskommuner
Kommunereformen
Regionreformen
Duodji
Thomas Åhren
Areal, kulturminner, miljø, høyere utdanning og forskning
Planarbeid
Arealpolitikk og arealforvaltning
Nasjonalparker og verneområder
Samarbeid med eksterne planaktører
Samiske kulturminner
Myndighetsutøvelse i henhold til kulturminneloven og plan og bygningsloven
Samisk bygningsvern
Samferdsel, herunder motorferdsel i utmark
Klima og miljø
Høyere utdanning og forskning
Tradisjonell kunnskap
Samisk statistikk
Silje Karine Muotka
Kunnskap og næring
Barnehage
Grunnskole
Videregående opplæring
Voksenopplæring
Læremidler
Pedagogisk veiledning
Kompetanseheving og rekruttering
Læremidler til barnehager
Næringspolitikk
Jordbruk
Fiske- og marine ressurser
Reiseliv
Utmarksnæring
Rovvilt
Gass og petroleum
Mineraler
FeFo
 
Positiv til egen kunnskapsstrategi for Nord-Norge / Grenseoverskridende regionalt samarbeid / Internasjonalt arbeid / Forsiden - Sametinget
Positiv til egen kunnskapsstrategi for Nord-Norge
Stortingets utenrikskomité kom 11.april med sin innstilling til regjeringens nordområdemelding. Flertallet i Utenrikskomiteen foreslår nå at det bør lages en egen kunnskapsstrategi for Nord-Norge som en del av nordområdesatsningen.
Sametingets visepresident Laila Susanne Vars er glad for at komiteen setter fokus på urfolk og kunnskap i nord.
- Sametingsrådet deltok på høringen på Stortinget og vi argumenterte med at det må satses mer på kunnskapsstrategier og styrking av kunnskapsmiljøene i nord, også de små sårbare miljøene vi har her i nord.
Jeg er derfor veldig glad for at komiteens flertall ser behovet for en egen kunnskapsstrategi i nord, hvor det særlig skal settes igang tiltak for å hindre frafall fra videregående opplæring samt sikre lokale ringvirkninger av økt næringsaktivitet i nord, sier Sametingets visepresident Laila Susanne Vars.
Sametingsrådet merker seg at komiteen også ser og tar hensyn til det helhetlige samiske nordområdeperspektivet innen kompetanseheving.
- Jeg er glad for at innstillingen fremhever betydningen av å sikre en stabil og trygg finansiering av Samisk kompetansesenter på Kola, i Murmansk fylke.
Kompetanseheving er sentralt for at urfolk skal kunne sikres aktiv og reell deltakelse i beslutninger som blir fattet i nordområdene, sier visepresidenten.
I innstillingen foreslås det fra et mindretall at det bør etableres et næringsfond i størrelsesorden 5 mrd. kroner for de lokalsamfunn som blir berørt av petroleumsvirksomheten i Lofoten og Vesterålen når det åpnes for petroleumsvirksomhet i dette området.
- Fra Sametingets side er vi opptatt av at når det satses i nord, så skal det skje gjennom en god dialog mellom urfolk og statlige myndigheter, og mellom urfolk og industri.
Urfolk skal involveres tidlig i prosesser for å sikre at det ikke skjer overtramp i forhold til internasjonale menneskerettigheter og tradisjonelle samiske næringer som også skal sikres en fremtid.
Det er interessant at komiteens mindretall foreslår et eget næringsfond som skal sikre lokal verdiskapning, slike tanker har også Sametinget drøftet, sier Sametingets visepresident Laila Susanne Vars.
En samlet utenrikskomité slutter seg til nordområdemeldingens urfolksdimensjon.
Komiteen viser til Regjeringens nordområdestrategi av 2009, kapittel 7, angående tiltak for urfolk, og ber om at regjeringen fremskynder gjennomføringen av disse tiltakene.
- Jeg merker meg komiteens ønske om fremskyndelse av tiltakene som særlig berører urfolk, og da særlig arbeidet med å utvikle etiske retningslinjer for økonomisk virksomhet i urfolksområder.
Sametingsrådet er enig i at det er behov for fremskyndelse av tiltakene som skal sikre urfolks rettigheter i nordområdepolitikken, sier Vars.
Kontaktperson:
Sametingets visepresident Laila Susanne Vars, mobil: 977 54 102
 
Presidenten besøker forvaltningskommunene / Forvaltningsområde / Språk / Forsiden - Sametinget
Presidenten besøker forvaltningskommunene
I perioden januar/februar vil president Aili Keskitalo besøke kommuner i språkforvaltningsområdet for samisk språk og tilhørende fylkeskommuner.
Hun ønsker blant annet å diskutere tospråklighetsmidlene og de lokale språksentrene.
- Samiske språkkommuner har et særlig ansvar for styrking og utvikling av samisk språk, og for å sikre at innbyggerne får oppfylt sine språklige rettigheter.
Jeg mener det er viktig at det finnes en god dialog om hvilke utfordringer kommunene har på dette området, og besøker derfor kommunene jevnlig, uttaler president Aili Keskitalo.
President Keskitalo trekker blant annet fram at Sametinget ønsker at brukerne av de lokale språksentrene skal ha større innflytelse og kjenne nærhet til sentrene.
- Vi er opptatt av at aktiviteten ved språksentrene skal styres av behovene i til den samiske befolkningen, da er det viktig at lokale samiske organisasjoner eller institusjoner er representert i utviklingen av de aktivitetene sentrene tilbyr.
Andre saker på agendaen er kommunereformen og samiske interesser, hvorpå Sametinget i 2015 gjorde en utredning som ble behandlet i plenum i desember.
Foreløpig møteplan (med forbehold om endringer)
 
Presse / Forsiden - Sametinget
Pressekontakter
Materiell
Web-tv
 
Pressekontakter / Presse / Forsiden - Sametinget
Pressekontakter
Ta kontakt med den fagenhet som best kan besvare dine spørsmål.
Generelle spørsmål kan rettes til kommunikasjonsavdelingen (GUL).
Avdelingsdirektører
Rune Sverre Fjellheim
Direktør
78 47 40 40/
910 09 320
Jan Roger Østby
Kommunikasjonsavdelingen
78 47 41 42/
481 44 696
Tommy Somby
Administrasjonsavdelingen
78 47 40 70/
958 22 121
Anne Britt K. Hætta
Språkavdelingen
78 48 42 91/
911 11 788
Inger Eline Eira Buljo
Avdeling for oppvekst og opplæring
78 48 42 45/
950 45 154
Magne Svineng
Avdeling for næring, kultur og helse
78 47 41 57/
915 42 098
Sunniva Skålnes
Avdeling for kulturminner, areal og miljø
78 48 42 55/
976 63 709
Hege Fjellheim
Avdeling for rettigheter og internasjonale spørsmål
78 47 40 47/
994 59 211
Randi Romsdal Balto
Plenumstaben
78 47 41 53/
415 40 705
Kommunikasjonsavdelingen
Jan Roger Østby
Kommunikasjonsdirektør
78 47 41 42/
481 44 696
Hanne Holmgren Lille
Fagleder/Webredaktør
78 47 40 85/
906 73 883
Anders Henriksen
Kommunikasjonsrådgiver
78 47 40 65
Pål Hivand
Kommunikasjonsrådgiver
78 47 40 00/
932 46 605
Sametingsrådet
Aili Keskitalo
President (NSR)
78 47 40 00/
971 29 305
Henrik Olsen
Rådsmedlem (NSR)
78 47 40 00/
907 75 219
Silje Karine Muotka
Rådsmedlem (NSR)
78 47 40 00/
984 87 576
Thomas Åhren
Rådsmedlem (NSR)
78 47 40 00/
908 39 663
Ann-Mari Thomassen
Rådsmedlem (NSR)
78 47 40 00/
900 57 123
Runar Myrnes Balto
78 47 41 13/
977 73 778
Plenumsledelsen
Jørn Are Gaski
Leder (Arbeiderpartiet)
78 47 40 00/
922 20 598
Anita Persdatter Ravna
Nestleder (NSR)
917 49 555
Marie Therese Nordsletta Aslaksen
Samer Sørpå
414 11 299
Mathis Nilsen Eira
NSR
992 75 980
Sandra Márjá West
NSR
934 08 355
 
Forsiden - Sametinget
Sametinget skal styrke samenes politiske stilling og fremme samenes interesser i Norge, samt jobbe for å legge forholdene til rette for at samene kan sikre og utvikle sitt språk, sin kultur og sitt samfunnsliv.
Stipend og tilskudd
Språk
Samiske stedsnavn
Stipend og tilskudd
Opplæring
Grunnskole og VGS
Forskning og høyere utdanning
Marine næringer
Rådet fungerer som Sametingets regjering, og står for den daglig politiske virksomheten.
Sametingsrådets medlemmer er oppnevnt av presidenten, som leder rådet.
Plenumsforsamlingen
Sametinget i plenum er Sametingets øverste organ og myndighet.
Plenumsmøter avholdes vanligvis fire ganger i året, samme uke som komitémøtene.
AIEC2016 arrangeres i Kautokeino
Biblioteket
Biblioteket
 
Sametingspresident Vibeke Larsen er glad for at Stortingets kontroll- og konstitusjonskomité vil arrangere en åpen høring om en sannhetskommisjon om fornorskningen.
Stortingets kontroll og konstitusjonskomité besluttet tirsdag 25. april 2017 å holde en åpen høring vedrørende en sannhetskommisjon for den samiske og kvenske befolkningen i Norge.
– Sametinget har krevd at det igangsettes en sannhetskommisjon som dokumenterer konsekvensene av den lange assimileringspolitikken fra staten, som har satt dype spor i den samiske befolkningen.
Det handler om å få et avklart forhold til en nær nasjonal historie, som medførte undertrykking og overgrep mot den samiske folkegruppen.
En åpen høring vil kunne belyse hvorfor det er nødvendig med en slik granskning og jeg er glad for at komiteen er enig, sier sametingspresident Vibeke Larsen.
Debatt om fornorskningsgranskning i Stortinget
Kontroll- og konstitusjonskomiteen har besluttet å holde en åpen høring, der aktuelle organisasjoner og institusjoner kan melde sin interesse for å uttale seg.
Komiteen vil i tilegg avgi sin innstilling til saken og det blir debatt i Stortingets plenum om en sannhetskommisjon før 21. juni i år, bekrefter komitésekretær Thomas Dam overfor Sametinget.
Bakgrunnen for beslutningen er representantforslag 8:30 S (2016-2017) fra stortingsrepresentantene Kirsti Bergstø og Torgeir Knag Fylkesnes, som har foreslått at Stortinget nedsetter en granskingskommisjon, som skal være en sannhetskommisjon for fornorskningspolitikk og urett begått mot det samiske og kvenske folk i Norge.
– Jeg er enig med forslagsstillerne som påpeker at det er Stortinget, som bærer ansvar på vegne av Norge, som bør ta initiativ til en slik granskningskommisjon.
Det handler om å ta ansvar for den delen av norsk historie som innebar undertrykking av samene og kvenene.
Da vil også også best finne svar på hvordan man kan reparere sår fra fortiden, sier sametingspresident Vibeke Larsen.
Fylkestingene i Troms, Nordland, Nord-Trøndelag og Sør-Trøndelag har nå avgitt støtteuttalelser til Sametinget vedrørende en igangsettelse av en sannhetskommisjon.
Samisk kirkeråd har også avgitt sin støtte til etableringen av en slik kommisjon.
– Det vitner om en bred politisk støtte til vårt krav om en granskningskommisjon, noe som jeg håper at også Stortinget tar innover seg nå i prosessen videre, avslutter Vibeke Larsen.
Les hele representantforslaget her.
 
PRM: Balto blir politisk rådgiver for sametingsrådet
Sametingspresident Aili Keskitalo har i dag oppnevnt Anne Toril Eriksen Balto (40) fra Senterpartiet som ny politisk rådgiver.
Det var Senterpartiets sametingsgruppe som anbefalte presidenten å oppnevne Balto som politisk rådgiver til Sametingsrådet for perioden 2017-2021.
Balto ble etter årets sametingsvalg Senterpartiets 1. vara i Ávjovári valgkrets og vil bli Senterpartiets stemme i det nye rådet.
Anne Toril Eriksen Balto har lang og bred politisk erfaring i Senterpartiet og ble som 34 åring den første kvinnelige ordfører i Karasjok kommune.
Hun er i dag også valgt inn på Fylkestinget i Finnmark.
– Jeg ser fram til å samarbeide med Anne Toril, og er sikker på at hun kommer til å gi viktige bidrag til arbeidet i sametingsrådet denne perioden, sier sametingspresident Aili Keskitalo.
Balto vil tiltre i stillingen rett etter nyttår.
Hun er utdannet revisor og har flere tilleggsstudier innenfor økonomistyring, organisasjon og ledelse.
I dag jobber hun som autorisert finansiell rådgiver i Sparebank 1 Nord-Norge samtidig som hun er i sluttfasen på å fullføre masterstudie ved det Arktiske Universitet i Tromsø i Økonomistyring og strategisk ledelse.
I Senterpartiet har Balto vært både lokallagsleder, nestleder i Finnmark Senterparti, vara til Senterpartiets sentralstyre og verv for senterkvinnene i Finnmark.
Balto har også sittet i Senterpartiets samepolitiske råd.
For intervju kan Anne Toril Balto kontaktes på mobil: 41310027
 
PRM: Ber om raskere avklaring om rovdyrfelling
Sametinget er ikke tilfreds med myndighetenes behandling av fellingstillatelser på rovdyr.
Sametingsråd Berit Marie Eira ber myndighetene om å agere raskt.
Sametinget registrerer at det også i år har vært store kalvetap forvoldt av ørn.
Sametingsråd Berit Marie Eira sier at det er for vanskelig å få fellingstillatelse på ørn.
– Jeg føler at Miljødepartementet ikke tar ørneskadene alvorlig, sier Eira.
Et forsøksprosjekt om ørneskader i Troms er ikke satt i gang slik Stortinget har forutsatt.
Prosjektet skulle omfatte både sauenæringen og reindriftsnæringen.
Problemene med rovdyr øker fra år til år, og nå gjør også bjørn skade i reinflokker.
Denne uken har to bjørner herjet i en reinflokk i Kautokeino og forårsaket store skader, ifølge reindriftsutøverne i området.
I dette tilfellet skjedde skaden dessuten utenfor bjørneområdet.
Sametingsråd Berit Marie Eira mener at saksbehandlingstiden på å få tillatelse til å felle bjørn er for lang.
– Det er viktig å få fellingstillatelse i slike saker så fort som mulig for å forhindre større katastrofer.
Sametinget forventer at rovviltmyndighetene tar ut skadedyr straks skaden er skjedd.
Dette må også gjelde skader som skjer i sauenæringe, sier Eira.
Tar mer hensyn til rovdyr enn beitedyr
Sametingsråden sier videre at Sametinget ikke er fornøyd med at Troms og Finnmark er pålagt å ha seks ynglinger av bjørn.
– I og med at dette bestandsmålet ikke er nådd så må alle søknader om lisensfelling avgjøres av Miljødirektoratet.
Det forsinker saksbehandlingstida, som igjen rammer både reindriften og sauenæringen, sier Eira.
Sametingsråden mener at miljømyndighetene tar mer hensyn til rovdyrene enn beitedyrene, og påpeker at det ikke er i samsvar med Stortingets vedtak om at det skal være både beitedyr og rovdyr i Norge.
– I 2015 opplevde vi store tap i saueholdet forårsaket av bjørn, spesielt i Øst-Finnmark.
Det ble da ikke gitt tillatelse til å ta ut bjørn.
Det er enda et eksempel på at miljømyndighetene tar større hensyn til rovdyr enn til beitedyr, avslutter Eira.
For intervju, kontakt sametingsråd Berit Marie Eira, mob. 913 28 626
 
PRM: – Den økonomiske utviklingen i Nord-Norge må også komme den samiske befolkningen til gode
Sametingspresident Aili Keskitalo deltok fredag på toppmøte om næringsutvikling og kompetanse i nord, som statsminister Erna Solberg hadde invitert til.
– Tallene viser at det går godt i nord, men vi vet at arbeidsplassutviklingen ikke er like god i tradisjonelle samiske bosettingsområder, sier Keskitalo.
Keskitalo vil at den økonomiske utviklingen i Nord-Norge også skal komme den samiske befolkningen til gode, spesielt i samiske tradisjonelle bosettingsområder.
– Dette mener jeg er et verdispørsmål, at samiske områder har samme utvikling som resten av landet, sier sametingspresident Aili Keskitalo.
Keskitalo påpeker at samer er tradisjonelt svært dyktige til å omstille seg, og mener at de tradisjonelle samiske næringene må istandsettes til å møte fremtiden på linje med andre næringer.
– Det er viktig å få formalkompetanse innen de tradisjonelle næringene, som for eksempel reindrifta, og også ny kompetanse til å ta i bruk ny teknologi og nye næringsveier, for eksempel til matproduksjon, matforedling og opplevelser knyttet til mat.
Samisk område er sterk på primærnæringer og det produseres mye mat som kan utvikles enda mer.
Keskitalo viser også til at det er en oppblomstring innen reiselivet og kreative næringer.
Høyt utdannede betalingsvillige turister ønsker å oppleve autentisk samisk kultur, men spørsmålet er hvordan man skal selge samisk kultur uten å ødelegge den.
– Vi trenger utdannelse og bevisstgjøring innenfor urfolksturisme.
Jeg tar til orde for utvikling av etiske retningslinjer, merkevareordning/sertifisering av bedrifter og utdanningsløp innen dette.
Vi trenger et større nasjonalt program for dette.
Dette vil både utvikle samisk kultur og gi internasjonal konkurransekraft, tror Keskitalo.
For spørsmål eller intervju, kontakt sametingspresident Aili Keskitalo, +47 971 29 305
 
PRM: Det første samiske reindriftslovutvalget er oppnevnt
– Vi er stolte over at det aller første samiske lovutvalget nå er oppnevnt, sier sametingspresident Aili Keskitalo og leder for NRL Ellinor Marita Jåma.
Sametinget og Norske Reindriftssamers Landsforbund (NRL) har oppnevnt et lovutvalg som skal gjennomgå reindriftsloven.
Sametinget og NRL er enige om mandatet for utvalget.
– Utvalget skal se på interne forhold i reindrifta, og kan foreslå ytterligere endringer som sikrer prosesser som er forankret og har legitimitet i reindrifta.
Utvalget skal også se på skillet mellom privatrettslig styring og offentligrettslig forvaltning, samt vurdere siidaandelens stilling.
Utvalget skal foreslå endringer som vil styrke arealvernet i reindriften, og se på lovbestemmelser knyttet opp mot reintall, sier sametingspresident Keskitalo.
– Det er viktig å se på loven sammenhengende og med vekt på næringens erfaringer med en reindriftslov som ikke holder folkerettslig nivå.
Å få helt konkrete anbefalinger på hvordan loven bør endres gjør det lettere å arbeide aktivt opp mot Stortinget omkring de nødvendige lovendringsprosessene, sier NRL-leder Ellinor Marita Jåma.
Sametingsråd Silje Karine Muotka peker på at Landbruks- og matdepartementet (LMD) beklageligvis har lagt opp til en usammenhengende lovprosess der reindriftsloven skal revideres delvis og oppstykket med paragraf for paragraf.
– Sametinget har invitert sentrale myndigheter til å nedsette et lovutvalg, men LMD ønsker tydeligvis å fortsatt endre loven i en oppstykket prosess.
Det er derfor vi nå oppnevner det aller første samiske lovutvalget, sier Muotka, som mener det er helt riktig at det skjer på feltet reindrift.
– Reindrifta er en klar urfolksnæring, og samiske perspektiver og synspunkter må ivaretas for å sikre oppslutning fra det samiske folket og reindrifta.
Utvalget som skal jobbe med den helhetlige gjennomgangen av reindriftsloven består av følgende personer:
Ragnhild Marit Sara - leder av utvalget, jurist Kirsti Strøm Bull, professor, dr.juris Samuel John N. Anti, reineier Nils Per Jåma, reineier Ellen Inga Turi, forsknings- og utdanningsdirektør, dr.philos Nils Mikkelsen Utsi, advokat, sametingsrepresentant og reineier Anna Ravna Gaup, reineier Mattias Åhren, professor, dr. juris Ellen Sara Sparrok, reineier
– Vi er også svært stolte av at det er en dyktig samisk kvinnelig jurist;
Ragnhild Marit Sara som leder lovutvalget, sier sametingspresident Aili Keskitalo og leder for NRL Ellinor Marita Jåma.
Den 29. november vil Sametinget invitere til et fagseminar i Alta med utgangspunkt i ulike problemstillinger som selvbestemmelse og eksisterende utfordringer knyttet til reindriftsloven.
– Vi kommer tilbake til invitasjon til seminaret, men der vil utvalgets leder holde en kort innledning.
Dette blir omfattende arbeid, men skal reindriftens interesser bli ivaretatt i de fremtidige lovendringene, må vi gjennom denne prosessen, avslutter Muotka, og sier at Sametinget vil holde sekretariatet for utvalget som skal arbeide innenfor en ramme på to år.
 
PRM: Duodjeinstituhtta støtter opp om Sametingets mål om å styrke samisk kultur, identitet og kulturarv
Evalueringen av Duodjeinstituhtta konstaterer at instituttet i liten grad støtter opp under Sametingets mål om duodji som næring, men viser at instituttet har en stor betydning som kulturbærer og forvalter av immateriell kulturarv.
Høsten 2018 ble Telemarksforskning engasjert av Sametinget til å evaluere Duodjeinstituhtta, som er et overordnet utviklings- og kompetansesenter for duodji i hele Sápmi.
Evalueringen har sett på i hvilken grad Duodjeinstituhtta bidrar til å oppnå Sametingets mål med duodji, i hvilken grad veilederordningen ved Duodjeinstituhtta bidrar til Sametingets mål med duodji, og rapporten foreslår tiltak for ytterligere måloppnåelse.
Sametingets mål for duodji er at man skal ha flere næringsaktører, økt profesjonalitet og økt inntjening og lønnsomhet.
Duodjeinstituhttas virksomhet dreier seg først og fremst rundt duodji som kultur og håndverk.
Rapporten konstaterer at instituttet i liten grad støtter opp under Sametingets mål om duodji som næring og at instituttet ikke fullt ut klarer å oppfylle sitt mandat om å være et utviklings- og kompetansesenter for duodji som næring, kultur og håndverk.
Rollen som Duodjeinstituhtta har og de oppgavene som de utfører som kulturbærer og forvalter av immateriell kulturarv, har imidlertid stor betydning.
Her bidrar de til Sametingets mål om å styrke samisk kultur, identitet og kulturarv.
– Duodjeinstituhtta har en viktig rolle som kulturbærer og forvalter av tradisjonell kunnskap, sier sametingsråd Berit Marie E. Eira.
Rapporten anbefaler at Duodjeinstituhtta videreføres, men med et smalere mandat.
Enten som et kompetansesenter for duodji som immateriell kulturarv, eller som et kompetansesenter for design, produkt- og markedsutvikling.
– Rapporten skisserer flere ulike alternativ for videreutvikling av Duodjeinstituhtta, sier Eira.
Hun understreker at Sametinget ikke har tatt stilling til noen av standpunktene.
Først skal rapporten fremlegges fredag 15.03 i Alta, blant annet sammen med Duodjeinstituhtta og duodjiorganisasjonene.
Rapporten er offentlig.
– Vi inviterer alle som har interesse av duodji til å fremme sine innspill til Sametinget så snart som mulig, avslutter sametingsråd Berit Marie E. Eira.
For spørsmål eller intervju, kontakt sametingsråd Berit Marie E. Eira, mob. 913 28 626
 
PRM: Enighet om konsultasjonslov
Sametinget og regjeringen har kommet til enighet om lovregler for konsultasjoner i et nytt kapittel i sameloven.
Lovforslaget viderefører i stor grad konsultasjonsprosedyrene som ble fastsatt i 2005 og er en oppfølging av forslag fra Samerettsutvalget, som var på høring til våren 2009.
- Vi har nå fått etablert en større klarhet i hvordan et av de viktigste verktøyene i samepolitikken skal brukes.
Konsultasjonsreglene sikrer at Sametinget og andre direkte berørte samiske interesser deltar for å oppnå enighet om beslutninger som er av betydning for oss.
Reglene er viktig for at både Sametinget og andre samiske interesser kan være med å utforme og bestemme framtidens betingelser for samisk språk, kultur, næringer og samfunnsliv, sier sametingspresident Aili Keskitalo.
Konsultasjonsplikten for kommuner og fylkeskommuner blir forankret i loven slik at det gis rom for ulike måter å ivareta konsultasjonsplikten på, utifra erkjennelsen av at det er stor variasjon mellom kommuner i størrelse, kompetanse og deltakelsesformer fra samiske interesser.
- Med lovfestingen av kommunenes og fylkeskommunenes konsultasjonsplikt styrkes også grunnlaget for samarbeid mellom samiske interesser, kommuner og fylkeskommuner.
Loven legger opp til at denne konsultasjonsplikten kan ivaretas på ulike måter og jeg ser derfor fram til gode prosesser om dette til beste for en lokal, regional og samisk samfunnsutvikling, sier Keskitalo.
Sametingsrådet legger nå frem forslaget for Sametingets plenum for samtykkebehandling, før regjeringen fremmer proposisjonen til Stortinget.
For intervju, kontakt sametingspresident Aili Keskitalo, tlf. 971 29 305
 
PRM: «Faamoe» lanseres – unik sjanse for samiske bedrifter
Sametinget starter et nytt bedriftsutviklingsprogram «Faamoe» for den kreative næringen i Sápmi.
Målet er økt inntjening med fokus på merkevare og salg.
Programmet avsluttes med en deltakelse på Oslo Design Fair i 2020.
«Faamoe» betyr styrke og makt på sørsamisk og er et program for samiske kreative bedrifter som ønsker økt lønnsomhet og vekst.
I det første programmet er fokuset på bedrifter som produserer accessories (tilbehør) og interiør.
- Sametingets mål for den kreative næringen er flere aktører som skaper robuste og lønnsomme bedrifter med en større overlevelsesgrad.
Derfor lanserer vi et program som går inn i kjernen av dette, sier sametingspresident Aili Keskitalo.
Individuell oppfølging
I «Faamoe» vil et regnskapsbyrå analysere regnskapet til bedriftene som blir tatt opp i programmet og komme med forbedringsforslag av lønnsomheten.
Dette er en unik sjanse for samiske bedrifter.
- Alle bedrifter har særtrekk og ulikheter.
Derfor synes vi at det er nødvendig med en individuell oppfølging av de forskjellige bedriftene, sier sametingspresidenten.
I «Faamoe» vil bedriftene også få veiledning om merkevarebygging med salg som innfallsvinkel og utvidelse av sitt profesjonelle nettverk.
Søknadsfristen for samiske bedrifter å søke seg til «Faamoe» er 11. juni 2019 og søknadsskjema finnes på våre nettsider og på Sametingets Facebook-side.
Fokus på lønnsomhet
For at en bedrift skal bli lønnsom, bør inntjeningen for en enmannsbedrift være på over én million.
Hovedfokuset i «Faamoe» blir derfor å øke inntjeningen.
Derfor avsluttes samlingen på Oslo Design Fair i august 2020, hvor de samiske bedriftene virkelig får muligheten til å bli kjent med og inngå avtaler med videreforhandlere.
- De fem utvalgte bedriftene vil bli ledestjerner for andre samiske bedrifter, som skal vise vei som suksessfulle entreprenører.
Vi trenger samiske bedrifter som kan være rådgivere for andre samiske gründere for de kjenner til den samiske kulturen og utfordringer knyttet til kommersiell virksomhet, sier sametingspresident Aili Keskitalo.
For intervju, kontakt sametingspresident Aili Keskitalo, tlf: 97129305
 
PRM: FN-kritikk om oppfylling av urfolks rettigheter i Norge
FNs menneskerettighetskomité avga sine merknader til Norge vedrørende oppfølgingen av FNs konvensjon om sivile og politiske rettigheter den 5. april 2018.
I rapporten, som dekker tidsrommet 2011-2017, fremkommer det at situasjonen for samene i forhold til menneskerettigheter og urfolks rettigheter gir grunnlag for bekymringer innenfor temaer som vold mot kvinner og jenter i samiske samfunn, hatefulle ytringer og hatkriminalitet blant annet på internett mot det samiske folket, diskriminering av samer, mangel på lærere i samisk språk, og at mange samiske barn ikke får bruke samisk språk i barnehager.
Videre er det flere anbefalinger knyttet til det samiske folkets rett til landområder og ressursrettigheter.
Særskilt er komiteen bekymret over manglende oppfølginger av Samerettsutvalgets utredning fra 2007 om samisk områder utenfor Finnmark.
Sametingsrådet utarbeidet tidligere i år sin alternative rapport om Norges oppfølgingen av FNs konvensjon om sivile og politiske rettigheter.
Rådsmedlem Silje Karine Muotka var videre i dialog med FNs menneskerettighetskomité på den åpne høringen tilknyttet eksaminasjonen av Norge i Genève den 14.- 15. mars.
– Jeg deler FNs menneskerettighetskomité sin bekymringer om rettighetssituasjonen til samene i Norge.
Samtidig er jeg fornøyd med at komiteen er så tydelig i anbefalingene.
Vi kjenner oss igjen i innholdet.
Dette er noe som Sametinget kontinuerlig har påpekt overfor skiftende regjeringer, sier president Aili Keskitalo.
– Jeg har et berettiget håp om at regjeringen tar anbefalingene fra FNs menneskerettighetskomité på alvor, og at de tar nødvendige grep som sikrer våre rettigheter gjennomføres og implementeres i politikkutforming og lovverk.
Dagens regjeringen sier i Jeløya-plattformen at de skal styrke arbeidet for menneskerettigheter og rette mer oppmerksomhet mot sivile og politiske rettigheter.
Fra Sametinget side vil vi jobbe målrettet overfor regjeringen med tilhørende statlige myndigheter for at anbefalingene fra FNs menneskerettighetskomité blir fulgt i praktisk politikk, sier Keskitalo.
Kontaktpersoner:
President Aili Keskitalo, tlf. 971 29 305
Rådsmedlem Silje Karine Muotka, tlf. 984 87 576
Last ned rapporten
I rapportens paragraf 37 gir FNs menneskerettighetskomité konkrete anbefalinger til Norge om at staten bør:
(a) Øke innsatsen for å bekjempe stereotype og diskriminerende holdninger og diskriminerende praksis mot samiske individer og det samiske folk;
(b) Sikre meningsfull konsultasjoner med det samiske folk i praksis og vedta en lov for konsultasjoner med sikte på å oppnå fritt og forhåndsinformert samtykke fra samene etter konsultasjoner med det samiske folket;
(c) Adressere alle utestående bekymringer og legge til rette for en rask adopsjon av den nordiske samekonvensjonen;
d) Forbedre de juridiske rammene for samisk land-, fiskeri- og reindriftsrettigheter, særlig for å sikre at fiskerettighetene er anerkjent ved lov;
e) Sikre effektiv og rask oppfølging av forslagene fra Samerettsutvalget 2007 om land og ressursrettigheter i samiske områder utenfor Finnmark;
(f) Øke rekruttering og trening av lærere i samiske språk og øke tilgjengeligheten til å bruke samiske språk overfor samiske barn i barnehagen i alle regioner.
 
PRM: Fortsetter satsningen på samisk kulturell og kreativ næring
Med det nye prosjektet «Hutkás gielda», som involverer næringen og kommunen i en tidlig fase, skal Sametingets satsning på samisk kulturell og kreativ næring få større effekt.
I den nylige vedtatte handlingsplanen «Kulturell og kreativ næring - et uforløst potensiale» er mange nye satsningsområder på plass.
Nytt prosjekt som involverer kommunen
«Hutkás gielda» betyr kreativ kommune og er et nytt satsningsområde fra Sametinget.
Her involverer og samarbeide Sametinget med kommunen og næringen i en tidlig fase, slik at arbeidet blir forankret i kommuneledelsen og hos de involverte partene.
I løpet av 2018 skal prosjektet gjennomføres i en kommune i Sápmi, som blir pilotkunde, og som Sametinget skal høste erfaringer med og fra.
– På denne måten tror vi at satsningen på næringen skal få en større effekt, sier sametingsråd Mariann Wollmann Magga og forteller at Sametinget har tatt opp kulturelle og kreative næringer i møter med kommuner.
– Satsningen på denne næringen er viktig for å bevare kulturen, samtidig som potensielle nye arbeidsplasser skapes.
For mange av de som driver innenfor denne bransjen er ikke penger drivkraften, men etableringen er ofte knyttet til personlige kunstneriske mål og kreativ utfoldelse med ønske om å styrke samisk kultur og identitet gjennom kunsten, sier Magga.
Starter opp Dáhttu 2.0
Sametinget skal bidra til at samiske kunstnere og kulturaktører kan øke sine inntekter slik at de skal kunne leve av sin virksomhet.
For å oppnå målsetningen skal Sametinget sørge for at næringen utvikler seg gjennom en kombinasjon av kompetanseheving, nettverk, samarbeid, tilgang på kapital, identitet og idealisme.
Ett nytt tiltak for 2017 og 2018 er Dáhttu 2.0, som er et program utviklet for samiske kulturelle og kreative næringsbedrifter med vekstambisjoner.
Som deltaker i programmet får man 30 timer med rådgivning.
Mange aktører har et lokalt/regionalt marked.
Forskning viser at for å øke lønnsomheten, må bedriftene utvide markedsområdet.
Dette vil være hovedfokuset i Dáhttu 2.0.
– Å være kreativ for å finne nye markeder er en viktig del av bedriftsutviklinga.
Jeg mener samiske kreative næringer har et stort potensial i alle deler av landet, og ikke minst i et internasjonalt perspektiv, avslutter sametingsråd Mariann Wollmann Magga.
For mer informasjon, kontakt sametingsråd Magga, mob. 977 02 350.
 
PRM: – Fosen-samenes tap pålegger staten et enda større ansvar for bevaring av sørsamisk kultur
Sørgruppa i Fosen reinbeitedistrikt fikk ikke medhold i skjønnsretten for å stoppe planene om bygging av vindkraftverket på Storheia.
– En sørgelig rettsavgjørelse for hele den sørsamiske kulturen og språket.
Fosen er en av de største vindkraftutbyggingene og det vil medføre store negative konsekvenser for reindrifta i området, sier sametingspresident Vibeke Larsen.
Sørsamene i Fosen-området frykter at vindparkene er begynnelsen på slutten for reindrifta på Fosen.
Fortsatt reindrift i området er avgjørende for bevaring av både det sørsamiske språket og den sørsamiske kulturen.
Som kjent er det sørsamiske språket ifølge FN et av de mest truede språkene i verden.
– Sametinget har vært og er fremdeles kritisk til vindkraftutbyggingen på Fosenhalvøya fordi den kan få store negative konsekvenser for den sørsamiske kulturen.
Staten har ansvar for at kulturen er levedyktig og bærekraftig.
Når statlige myndigheter nå har tillatt denne storstilte utbyggingen av vindmøller, har de samtidig pålagt den norske stat et enda større ansvar for å sikre at framtidige utbygginger i dette området ikke ytterligere forringer reindriftas livsvilkår, sier Larsen.
Ved alle framtidige utbygginger må myndigheter, planleggere og utbyggere legge de folkerettslige betingelsene til grunn.
For å oppfylle dette vil det bety at det må innhentes et samtykke fra reindriftsutøverne før man kan gi tillatelser til nye inngrep.
Dette vil bidra til at man unngår ytterligere nedbygging av viktig beiteland som er en avgjørende forutsetning for opprettholdelse av den sørsamiske reindrifta.
– Hvis staten ikke lykkes i dette, og ikke makter eller ønsker å stanse nedbyggingen av beitelandet, vil sørsamene i Fosen-området få rett.
Da vil den sårbare sørsamiske kulturen miste sin bærekraft, og staten vil måtte bære ansvaret for utslettelsen av et av de mest truede språkene i verden, sier Larsen.
For intervju, kontakt sametingspresident Vibeke Larsen, mob. 941 30 116.
 
PRM: Gir med den ene handa og tar med den andre
Torsdag 12. september la regjering frem sitt forslag til statsbudsjettet 2018.
Totalt er det satt av 993,6 mill. kroner til samiske formål.
Av dette er 486 mill. kroner satt av til Sametinget.
- På papiret ser det bra ut, men i realiteten er dette en nedgang.
Bevilgningene dekker ikke lønns- og prisstigningen i Norge, og det er veldig skuffende.
Dette reiser også spørsmål om Sametinget vil kunne vedlikeholde den drifta vi har i dag.
Spesielt er det Kommunal- og moderniseringsdepartementet (KMD) som gir med den ene handa, men tar med den andre, sier rådsmedlem Henrik Olsen, budsjettansvarlig i sametingsrådet.
Han viser til at kommunalministeren lover en økning til på 15,5 millioner, samtidig som de reduserer bevilgningene med 10 millioner ved å trekke inn midler som tidligere ble bevilget gjennom Kulturløftet til Stoltenberg II.
- Likevel er det gledelig at språk, barnehage og læremidler kommer styrket ut av budsjettet.
Dette kommer imidlertid som øremerkede midler, og det betyr igjen at Sametinget gradvis får mindre handlefrihet og mindre rett til selvbestemmelse, sier Olsen.
Sametinget hadde store forventinger til at Samien Sijte og Beaivváš skulle komme med i dette budsjettet, og registrerer med stor skuffelse at det ikke er tilfelle.
- Dette viser at regjeringa har lite vilje til å realisere de samiske kulturbyggene og vi må få Stortinget på banen her, sier Olsen.
Sametingsrådet vil også følge opp med Stortinget om bevilgninger til oppstartende arbeid med sannhetskommisjonen.
For reindriftsnæringa vil det foreslåtte avgiftsfritaket på kjøp av driftsmidler styrke lønnsomheten.
- Selv om det ikke berører Sametingets budsjett, så er dette veldig positivt for alle reindriftssamer og næringen, sier Olsen.
For intervju kan sametingsråd Henrik Olsen kontaktes. Tlf. 907 75 219
 
PRM: Gir støtte til ungdomslitteratur
To helt ferske forfattere har fått støtte fra Sametinget til bøker for ungdom.
Sametingsrådet har tildelt støtte til samisk litteraturutgivelser for i år.
Det var kommet inn nærmere 100 søknader med en samlet søknadssum på ca. 25 millioner kroner.
I år var det satt av rundt 6 millioner kr. til samisk litteratur.
– Det har lenge vært etterspørsel etter ungdomslitteratur på samisk, så i år har vi valgt å prioritere dette.
Blant annet er det i år to helt ferske forfattere som har fått innvilget støtte til sine manus.
Begge har deltatt på forfatterstudiet, forteller rådsmedlem Mariann Wollmann Magga.
Saia Stueng har deltatt på forfatterstudiet i regi av Sametinget og Sámi Dáiddaráđđi/Sámi girjiečálli Searvi.
Hun portretterer en ung jente og hennes opplevelser mens hun går på videregående skole.
Boken «Hamburgerprinseassa” er skrevet for ungdom.
Edel Maret Gaino har også deltatt på forfatterstudiet og skriver i sin bok “Balddonasat vai veahkit” om annerledes, skumle fortellinger som man motvillig tiltrekkes av.
Boken er skrevet for ungdom, men vil også være god litteratur for voksne.
Det er i tillegg innvilget støtte til utgivelser av både nye barnebøker, diktbøker, tegneserier og fagbøker.
Blant annet har barneboken “Tjirrh/Čebo” fått støtte.
Den er skrevet av Laila Mattson Magga og har et originalmanus på både sør- og nordsamisk.
Også Samuel Gæloks bok for barn, “Ruoppsisgállo”, med et originalmanus på lulesamisk, har fått støtte.
En fullverdig oversikt over innvilgede søknader:
Kontaktinformasjon: Sametingsråd Mariann Wollmann Magga, tlf. 97702350
 
PRM: Gladnyhet: Røros inn i forvaltningsområdet for samiske språk
Røros kommune innlemmes i forvaltningsområdet for samiske språk.
Sametingspresident Aili Keskitalo sier at dette er en gladnyhet for hele Sápmi og spesielt for sørsamisktalende i området.
Beslutningen gir større muligheter for å beholde sørsamisk som et levende språk også i framtiden.
Røros kommune er den fjerde sørsamiske kommunen som innlemmes i forvaltningsområdet for samiske språk, og vil sammen med de tre andre kommunene bli en viktig samarbeidspartner for Sametinget i arbeidet med å bevare og utvikle det sørsamiske språket.
I forvaltningsområdet for samiske språk er samisk og norsk likestilte språk.
Det betyr at alle har rett til å bli betjent på samisk når de henvender seg til kommunen eller andre offentlige etater.
– Vi ønsker å gratulere Røros kommune og befolkningen med innlemmelsen og gleder oss til samarbeidet om å fremme det sørsamiske språket, sier Keskitalo.
 
Hattfjelldal kommune innlemmes i forvaltningsområdet for samisk språk.
– Jeg er veldig glad for at Hattfjelldal kommune vil være med på å utvikle og fremme det sørsamiske språket, sier sametingsråd Lars Filip Paulsen.
– Kommuner og fylkeskommuner er en av Sametingets aller viktigste samarbeidspartnere for ivaretakelse og utvikling av samiske språk.
Vi er derfor glad for at Hattfjelldal kommune er kommet inn som den tredje sørsamiske kommunen og dermed tar ansvar for at samiske språk skal være levende språk i fremtiden også.
Sametinget og forvaltningskommunene har samarbeidsavtaler som skal bidra til en god dialog og samarbeid om samisk språk.
– De valg som tas i dag betyr noe for fremtiden for de samiske språkene, sier sametingsråd Lars Filip Paulsen
I forvaltningsområdet for samisk språk er samisk og norsk likestilte språk.
Det betyr at alle har rett til å bli betjent på samisk når de henvender seg til kommunen eller andre offentlige etater.
 
PRM: Ingen endring i feilslått reindriftspolitikk
– Dessverre viser stortingsmeldinga om bærekraft i reindriften at samene heller ikke denne gangen er blitt hørt, sier sametingsråd Mariann Wollmann Magga.
Siste stortingsmelding om reindrift kom i 1992.
I dag presenterte landbruks- og matminister Jon Georg Dale den nye stortingsmeldingen om bærekraft i reindrift.
– Dette var en mulighet for regjeringen å rette opp i en reindriftspolitikk som i lang tid har vært feilslått.
I stedet ser vi at det fortsatt er myndighetenes kontroll- og reguleringsbehov som legges til grunn for politikkutviklinga, sier Magga.
Sametinget har lenge påpekt at reindriftas stilling som en sentral samisk kulturbærer må være utgangspunkt i utformingen av reindriftspolitikken.
En rekke forskere på samisk reindrift har påpekt at et gjennomgående trekk over tid ved den norske reindriftsforvaltningen har vært mangelen på innsikt i verdigrunnlag, samiske driftsformer og kunnskapsgrunnlag.
– Regjeringen synes å være mest interessert i å detaljregulere den samiske reindriften.
Næringsutvikling og tiltak for reindriftsamene kommer i annen rekke.
Når det viktigste budskapet fra regjeringen er å kontrollere reintallet ved hjelp av elektroniske chip og få lovfestet rett til å offentliggjøre reintallet, er ambisjonsnivået direkte nedslående, konstaterer Magga.
Sametinget er også svært skuffet over regjeringens lave ambisjonsnivå for sikring av reindriftas arealgrunnlag.
Reindrifta som en naturbasert næring er avhengig av beitearealer for å ha en framtid.
– Reindriftas største utfordring er å sikre arealgrunnlaget.
Den største trusselen mot reindriftas bærekraft er det økende presset på arealene, inngrep i form av både utbygginger og økt ferdsel, påpeker Magga.
– Jeg mener de tiltakene knyttet til arealforvaltning som regjeringen nå legger fram, ikke er tilstrekkelige for å sikre en framtidig livskraftig reindriftsnæring.
Regjeringens manglende handlekraft for å sikre reindriftas beitegrunnlag står i sterk kontrast til den pågående prosessen med reintallsreduksjon, fastslår Magga.
Regjeringen varsler at man vil prioritere økologisk bærekraft i reindriftslovens formålsparagraf.
Sametinget mener at en slik prioritering forutsetter et sterkt fokus på sikring av arealer og reduksjon av rovdyrtap, og ikke et ensidig fokus på antall rein.
– En vektlegging av sammenhengen mellom økologisk, økonomisk og kulturell bærekraft ville gitt et helt annet fokus i et så viktig politisk dokument, og en sikring av reindriften som urfolksnæring, avslutter Mariann Wollmann Magga, som fremhever det som positivt at Norske Reindriftsamers Landsforbund og Sametinget sammen med departementet skal se nærmere på bærekraftsmålene.
For intervju, kontakt sametingsråd Mariann Wollmann Magga, tlf. 977 02 350.
 
PRM: Innvilget støtte til ung fisker
Sametingsrådet gir 266.000,- kroner i støtte til en ung fisker i Karlsøy kommune i Troms som ønsker å etablere seg med eget fartøy.
Sametingsrådet har innvilget støtte på totalt 266.000,- kroner til en ung fisker (22) i Karlsøy kommune som ønsker å etablere seg i fiskerinæringen med eget fartøy og som ønsker å fiske i åpen gruppe.
Pengene fra Sametinget skal gå til kjøp av fartøy med redskaper og utstyr.
- Det er viktig å bidra til at det bygges opp en aktiv kyst- og fjordflåte for å opprettholde fiskerivirksomheten i de samiske kyst- og fjordområdene.
Da må vi støtte opp under unge som ønsker å satse, sier sametingsråd Silje Karine Muotka.
Sametinget ønsker å bidra til oppbygging av den nære kystflåten i de sjøsamiske bosettingsområdene, og prioriterer støtte til unge fiskere som gjør en førstegangsinvestering.
Fiskeripolitikken til Sametinget har et sterkt fokus på å ivareta og styrke den minste flåtens rettigheter til kyst- og fjordfiske.
- Ved å gi økonomisk støtte til fiskere som investerer i fiskefartøy og som ønsker å etablere seg i næringen, håper vi å motivere og bidra til å styrke bosetting, verdiskaping og sysselsetting i samiske kyst- og fjordstrøk.
Det er også viktig med tanke på rekruttering til fiskeriyrket, sier sametingsråd Muotka.
Sametingsrådet innvilget torsdag 5. april 2018 støtte til enkeltmannsforetaket Anders Hansen i Karlsøy kommune (200.000,- kroner til båt og 66.000,- kroner til redskap/utstyr).
Søknaden er godt innenfor prioriteringene i Sametingets budsjett for marine næringer i 2018.
For mer informasjon, kontakt sametingsråd Silje Karine Muotka, telefon 984 87 576
 
PRM: Lansering av samiske tall forteller 11
Hvordan er levekårene for sørsamer?
Blomstrer det samiske næringslivet?
Viser samer interesse for å studere språket sitt på universiteter og høgskoler?
Dette er noe av det man får svar på under lanseringen av Samiske tall forteller 11 som lanseres i Karasjok onsdag 26. september kl. 14.00 - 15.30 på Sametinget.
I tillegg er samisk film og sametingsvalgenes trender tema i Samiske tall forteller 11.
Faglig analysegruppe for samisk statistikk er ei uavhengig faggruppe som redigerer og publiserer kommentert samisk statistikk hvert år.
Det er nå publisert et tidsskrift som heter Samiske tall forteller i elleve år og denne publikasjonen er viktig for de som driver med politikkutvikling og saksbehandling som berører samiske forhold.
– Selv om analysegruppa er uavhengig får vi faglige innspill og har dialog med Sametinget.
Det er naturlig og viktig at vi har dialog med den institusjonen som kjenner samiske forhold aller best, da de er de aller viktigste brukerne av innholdet i Samiske tall forteller, sier leder av analysegruppa, statsviter Kevin Johansen.
På lanseringa vil Samiske tall forteller 11 overrekkes Sametingets politiske ledelse før de ulike artikkelforfatterne presenterer sine funn og kommer med forslag til tiltak på de ulike områdene.
I år vil også Stortingets kommunal- og forvaltningskomité overvære lanseringen.
Dette synes leder av analysegruppa, Kevin Johansen, er svært positivt.
– Nå får vi også muligheten til å presentere funnene til politikerne som fatter beslutninger på Stortinget og det gleder vi oss til.
For mer info, kontakt: Sekretær for Faglig analysegruppe for samisk statistikk Yngve Johansen, mob. 915 65 966, eller avdelingsdirektør i Sametinget, Jan Roger Østby, mob. 481 44 696
 
PRM: – Myndighetene må ta vold og overgrep på alvor
I dag lanseres en temarapport der Norges nasjonale institusjon for menneskerettigheter har analysert myndighetenes plikt til å forebygge, avverge og etterforske vold og overgrep i samiske samfunn.
Både sametingspresident Aili Keskitalo og likestillings- og diskriminineringsombud Hanne Bjurstrøm etterlyser handling.
Sametingspresident Aili Keskitalo håper at myndighetene og spesielt regjeringen nå får opp øynene for hvor alvorlig situasjonen er.
– Vi har fra Sametingets side forsøkt å vekke dem i denne saken, men det virker dessverrre som om at vi ikke klarer det.
Forskning viser at at samer opplever mer overgrep og vold enn majoritetsbefolkningen.
Nå har også fire forskjellige komiteer i FN-systemet anbefalt Norge å gjøre en bedre jobb i slike saker.
Likevel kommer ingen politikere fra regjeringen til fredagens lanseringsseminar, sier Keskitalo.
En rapport fra Nasjonalt kunnskapssenter om vold og traumatisk stress i 2017, som særskilt tar opp vold i nære relasjoner i samiske samfunn, viser at politiet og hjelpeapparatet ikke har tilstrekkelig kompetanse på samisk språk og kultur.
Likestillings- og diskrimineringsombud Hanne Bjurstrøm mener også at regjeringen ikke gjør nok.
– Det er bra at forskning er kommet i gang, men det trengs mer forskning.
Samtidig vet vi nok til å utvikle og iverksette tiltak.
Vi mangler en helhetlig tilnærming i arbeidet med vold i nære relasjoner i samiske miljøer.
Spørsmålet som melder seg er om dette arbeidet lider nettopp fordi det oppdelt mellom tre departmenter: KMD – BLD – JD, sier Bjurstrøm.
I begynnelsen av juni kom FNs barnekomite med anbefalinger til Norge om at de må gjøre en bedre jobb i disse sakene.
Fra før har FNs kvinnekomite, FNs menneskerettighetskomite og FNs komite mot tortur kommet med lignende anbefalinger.
– Når nå Norges egen menneskerettighetsinstitusjon kommer med anbefalinger om tiltak i det videre arbeidet, bør myndighetene være lydhøre.
De kan ikke fortsette å behandle oss slik og samtidig ignorere forskningsresultater som viser den alvorlige situasjonen samer er i, sier Keskitalo.
Keskitalo mener myndighetenes manglende handlinger kan sidestilles med lovbrudd.
– Den europeiske menneskerettsdomstolen (EMD) har tidligere fremhevet at mangelfull agering og koordinering når ulike deler av det offentlige, både politi og øvrig hjelpeapparat, har kunnskap om at noen utsettes for vold, overgrep eller omsorgssvikt, kan føre til at staten domfelles for brudd på sine positive forpliktelser etter den europeiske menneskerettskonvensjonen, sier Keskitalo og etterlyser en handlingsplan.
– Sametinget har bedt Regjeringen om å utarbeide en handlingsplan for å forebygge vold i nære relasjoner i samiske samfunn.
Her har vi ingen tid å miste, vold i nære relasjoner er skadelig både for enkeltmennesket og samfunnet, sier Keskitalo.
Likestillings- og diskrimineringsombud Bjurstrøm mener Norge trenger en helhetlig nasjonal handlingsplan mot vold i nære relasjoner, da den gamle gikk ut i 2017.
Hun peker på følgende samiske aspekter som må med i en slik handlingsplan:
Tiltak som er tilpasset særbehov i den samiske befolkningen, og som sikrer et fullverdig og koordinert tilbud hvor hele hjelpekjeden samarbeider og har kulturell innsikt og forståelse.
Og hjelpeapparatet må få tilstrekkelig opplæring om språk og kultur.
Det må sikres språklig tilrettelegging i alle ledd fra forebygging, hjelp til utsatte og rettsforfølgelse.
Samiske organisasjoner må kobles på i utviklingen og evalueringen av tiltak mot vold i nære relasjoner, både særtiltak og generelle tiltak.
 
PRM: Oppnådd enighet om en rekke punkter i reindriftsloven
Sametingsråd Silje Karine Muotka er fornøyd med at staten viser interesse for det samiske lovutvalgets arbeid i forbindelse med endringer i reindriftsloven.
– Jeg er svært fornøyd med at Landbruks- og matdepartementet (LMD) nå vil avvente det samiske lovutvalgets arbeid og deres anbefalinger, samt at departementet sier at de vil vurdere utvalgets forslag til endringer av reindriftsloven, sier sametingsråd Silje Karine Muotka.
Sametinget og departementet har i konsultasjoner om departementets forslag til endringer i reindriftsloven oppnådd enighet om flere punkter, deriblant at forslaget om å endre formålsparagrafen i loven ikke fremmes for stortingsbehandling.
– Jeg er fornøyd med dette, siden forslaget som var lagt frem ikke tok tilstrekkelig hensyn til at reindrifta er ei urfolksnæring og at kulturell bærekraft er like viktig som økonomisk og økologisk bærekraft, sier Muotka.
Forslaget om å endre §71 om reindriftsstyret fremmes heller ikke til behandling i den foreslåtte formen.
Det er også Sametinget svært fornøyd med.
– Vi vil umiddelbart se på hvordan det kan sikres et operativt reindriftsstyre.
Det på grunn av at det skal gjennomføres prosesser med mål om å sikre at det i fremtiden blir vektlagt at det er reell medbestemmelse i reindriftsstyret og at styreleder har reindriftskompetanse, kunnskap om samiske samfunn og samisk språk, sier Muotka.
Personvernhensyn ved offentliggjøring av reintall
Det er oppnådd enighet om at reintallet for siidaandeler internt i distriktet kan gjøres kjent forutsatt at personvernhensyn tas.
Det er en type opplysning Sametinget mener at de aller fleste i distriktene har kjennskap til gjennom bruksplaner og distriktsplaner.
I de tilfeller hvor ikke alle siidaandelene er representert i distriktsstyret vil dette kanskje kunne være en utfordring, og siden reintallet har mye å si for tilskuddet, har Sametinget akseptert at det kan åpnes for en hjemmel til å utforme en instruks for hvordan dette kan skje.
Sametingsråden understreker at det ikke er snakk om at denne type opplysning skal gjøres kjent for allmennheten eller utover distriktet.
– Vi vil konsultere om utformingen av denne instruksen for å sikre at persondatahensyn ivaretas, forsikrer Muotka.
Det er ikke oppnådd enighet om forslaget der departementet ønsker å innføre obligatorisk elektronisk merking.
Sametinget mener at den tradisjonelle merkingen er en sentral del av den kulturelle bærekraften i reindrifta, og at reinmerket og det tradisjonelle merkesystemet er en type kunnskap som må ivaretas og styrkes for fremtiden.
Sametingsrådet mener at tradisjonell merking må være hovedregelen i reindriftsloven, og vil følge opp saken i Stortinge, samt videre i en eventuell instruksutforming.
– Vi registrerer at LMD vil innføre et obligatorisk dobbel-merkesystem, som innebærer merarbeid og mulige merkostnader for næringen.
Vårt mål er å ivareta og å styrke den tradisjonelle merkingen, samt unngå at kostnadene ved denne tilleggsmerkingen belastes næringen, sier Muotka.
For mer informasjon eller intervju, kontakt sametingsråd Silje Karine Muotka, tlf: 98487576
 
PRM: Reindriftsstyret må endres
Sametinget mener reindriftspolitikken må være i tråd med folkeretten.
Sametinget krever styrket innflytelse i reindriftsstyret, og vil endre reindriftsstyret slik at samisk medbestemmelse er ivaretatt.
Samtidig øker Sametinget egen innsats i reindriftssaker.
– Vi mener at det må tas grep for å sikre at vi kommer nærmere målet om en reindriftspolitikk som holder folkerettslig standard og som reindriftsnæringen selv har en stor grad av tillit til, sier Muotka.
Derfor vil ikke sametingsrådet oppnevne medlemmer til reindriftsstyret før styret også kan ledes av en av de sametingsoppnevnte styremedlemmene.
Videre er det et krav at de medlemmer som Sametinget oppnevner til styret, skal kunne arbeide i tråd med de overordnede målene for Sametingets reindriftspolitikk.
– Sametinget mener at reindrifta er ei urfolksnæring, og det er derfor helt sentralt at dette kommer til uttrykk i reindriftsstyret som er det siste organet innen reindriftsforvaltningen hvor både Sametinget og sentrale myndigheter oppnevner medlemmer, sier Muotka.
Styrking av reindrifta
I 2012 ble forvaltningsstrukturen i reindriftsnæringen endret, med blant annet nedlegging av områdestyrene.
Landbruks- og matdepartementet har gjentatte ganger etterprøvd og opphevet vedtak i reindriftsstyret om øvre reintall, samt instruert reindriftsstyret til å fatte vedtak om reduksjonsplaner.
Disse beslutninger er tatt uten at Sametinget og næringen er blitt informert eller konsultert.
- Vi imøtekommer en prosess for å styrke samisk innflytelse i reindriftsstyret, og avventer oppnevning av nye styremedlemmer til både sammensetningen av styret og funksjon er i tråd med våre forventninger, sier sametingsråd Silje Karine Muotka.
Hun sier at hun ikke ser noen grunn til å oppnevne medlemmer hvis Sametinget ikke har noen reell innflytelse, og at styremedlemmene dermed kan utøve en selvstendig rolle med mandat fra Sametinget.
Sametingsråden sier at målet ikke er å svekke samisk medbestemmelse i næringen, men heller styrke næringen – noe man også gjør gjennom å styrke Sametingets innsats på reindriftssaker.
I denne prosessen er det videre helt nødvendig å avklare reindriftsstyrets funksjon, mandat og sammensetning.
- Allerede ved første budsjett har posisjonsgruppa satt av midler til en ekstra fagstilling på reindriftsfeltet, en halv million kroner til bistand til gjennomgang av reindriftsloven, og mer til søkerbasert tilskudd, sier Muotka fornøyd.
Sametinget har styrket rettighetsstøtteordningen, som er en viktig ordning for næringen, der de siste års søknader for over 7 millioner kroner viser et stort behov for økning.
Posisjonen har også nedsatt et internt primærnæringsutvalg, som vil gjennomgå situasjonen for primærnæringene og komme med anbefalinger til ny og endret politisk innsats på feltet.
- Samlet sett har vi vurdert at dette vil reindriftsnæringen komme styrket ut av.
Sametinget styrker arbeidet både med økte ressurser og midler, samtidig som vi setter større politisk kraft og krav ovenfor myndighetene.
Muotka forsikrer om at Sametinget vil stå skulder ved skulder ved næringen i de utfordringer de står ovenfor.
For mer informasjon, kontakt sametingsråd Silje Karine Muotka, telefon 984 87 576
 
PRM: Sametinget har oppnevnt medlemmer til reindriftsstyret
Sametinget og Landbruks- og matdepartementet er enige om å se på den fremtidige oppnevningen av reindriftsstyret for å styrke den samiske medbestemmelsen.
Sametingsrådet har nå oppnevnt medlemmer til reindriftsstyret for 2019-2023.
– Reindriftsstyret har en viktig funksjon og behandler mange saker som berører reindrifta.
Derfor er vi svært glade for at vi er kommet til enighet om å arbeide for å styrke reindriftskompetansen i styret.
Sametingsrådet har i sin oppnevning av tre medlemmer og varamedlemmer fulgt forslagene som blant annet er fremmet fra Norske Reindriftsamers Landsforbund (NRL) tidligere i denne perioden, sier sametingsråd Silje Karine Muotka.
Sametingsrådet har oppnevnt følgende ordinære medlemmer til reindriftsstyret for perioden 2019 - 2023:
Inge Even Danielsen
Inger Marie Gaup Eira
Leif Anders Somby
Varamedlemmer er:
Bjørn Thomas Åhren
Inger Marit Eira Åhren
Anders Somby jr
Enighet om styrket medbestemmelse
Sametinget vedtok i 2016 i behandlingen av meldingen om reindrift at Sametinget ikke ville oppnevne medlemmer til reindriftsstyret slik styret har fungert frem til i dag.
Sametinget og Landbruks- og matdepartementet har gjennom konsultasjoner kommet til enighet om å styrke samisk medbestemmelse og reindriftsfaglig kompetanse i oppnevningen av reindriftsstyret fremover.
Sametingsrådet har i tillegg aktivt spilt inn forslag på navn til mulige lederkandidater for reindriftsstyret.
Med dagens ordning i reindriftslovens §71 skal Sametinget oppnevne tre medlemmer mens staten oppnevner fire medlemmer.
Styreleder velges blant statens medlemmer.
- Vi ser frem til en fortsatt god og konstruktiv dialog med Landbruks- og matdepartementet om videre prosess i statens oppnevnelse av styreleder og øvrige styremedlemmer, sier Muotka.
Foreslått lovendring ble ikke fremmet for Stortinget
I begynnelsen av februar 2019 la departementet forslag på lovendring ut på høring, som blant annet også inneholdt forslag om endring av paragraf 71 om oppnevning av reindriftsstyret.
Der foreslo departementet å endre loven slik at Sametinget ikke lenger skulle oppnevne medlemmer til styre, men kunne.
Dette forslaget ble trukket, og ble ikke fremmet til behandling i Stortinget.
Stortingets næringskomite behandler nå proposisjonen om endringene i reindriftsloven.
– Det er svært bra at vi kom til enighet om å styrke både samisk medbestemmelse, men også at man må vektlegge reindriftsfagligkompetanse og kunnskap om samisk språk, kultur og samfunn i oppnevningen av reindriftsstyret for fremtiden, sier sametingsråd Silje Karine Muotka.
For mer informasjon, kontakt sametingsråd og fungerende sametingspresident Silje Karine Muotka, tel 98487576
 
PRM: Sametinget styrker duodjinæringen
For første gang avgir Sametinget en egen melding om duodji.
Dette skjer på Sametingets plenum 31. mai 2017.
Duodji er en kulturbærende næring som har stor betydning for samisk språk, kultur og næringsutvikling.
Det er derfor viktig å sikre at duodji overlever både som kultur og næring.
– Sametinget har et mål om å utvikle duodji som næring, slik at flere kan hente sitt levebrød fra dette, sier sametingsråd Inger Eline Eriksen Fjellgren.
Fjellgren forklarer at økt omsetning av egenprodusert duodji for et større marked står sentralt i Sametingets satsing.
Dette innebærer også at profesjonaliteten, inntjeningen og lønnsomheten i næringen må økes.
Sametinget satte i 2017 av kr 14 millioner til duodji totalt.
Det er ingen andre aktører som kan vise til en slik satsing på duodji.
I 2016 utgjorde Sametingets satsing på duodji 46 prosent av midlene som Sametinget disponerer til næring.
Av midlene avsatt i 2016 ble over to millioner kroner brukt til driftstilskudd.
Selv om duodjiutøvere har mottatt driftstilskudd, har imidlertid ikke dette ført til økt omsetning.
Tall fra duodjinæringen viser at den gjennomsnittlige duodjiutøveren er avhengig av driftstilskudd for at virksomheten skal kunne drives med et marginalt overskudd.
– Når en virkemiddelordning hos Sametinget ikke fungerer, har vi som politikere et ansvar for å tilpasse eller endre tilskuddsordningen for å oppnå ønsket effekt.
Vi mener at andre tilskuddsordninger er mer hensiktsmessige for å styrke duodjinæringen, som for eksempel arbeidsstipend, sier sametingsråd Inger Eline Eriksen Fjellgren.
– Motorferdselloven må endres
Flere duodjiutøvere er avhengig av å bruke råvarer fra naturen.
Utfordringen er at de ikke har en lovfestet rett til å kjøre i utmarka for å hente råvarer, men er avhengig av å få dispensasjon fra motorferdselforbudet.
En slik praksis fører til merarbeid for duodjiutøverne, og er ikke i tråd med samisk tankegang.
– Det er klart at man burde ha en rett til å kjøre i utmarka i næringssammenheng.
M otorferdselloven må endres slik at duodjiutøvere likestilles med andre næringsutøvere som har en rett til kjøring, avslutter Fjellgren.
 
PRM: Sametinget tar samiske språk til Europarådet
De samiske språkene skal være likeverdige i Europarådets språkpakt, det er et av hovedargumentene i en egen rapport som Sametinget nå har oversendt Europarådet.
Ifølge Minoritetsspråkpakten som begynte å gjelde i Norge i 1998, er samisk definert som et region- eller minoritetsspråk.
Språkpakten skal beskytte og verne om språkene og inneholder forpliktelser om språkrettigheter.
Norge rapporterer hvert tredje år til Europarådet på oppfølgingen av Den europeiske pakten om regions- eller minoritetsspråk, men i år så Sametinget seg nødt til å sende inn en egen tilleggsrapport for å synliggjøre de utfordringene som ligger i å styrke og utvikle de samiske språkene.
Språkpakten er delt inn i tre deler, der den tredje delen inneholder flere regler og forpliktelser enn de to første delene.
Norge skriver i sin rapport at kun nordsamisk omfattes av bestemmelsene i den tredje delen.
Sametinget argumenterer i sin tilleggsrapport for en likestilling av de samiske språkene i språkpakten, og ber om at også lulesamisk og sørsamisk blir inkludert i rapportens tredje del.
– Det lulesamiske og sørsamiske språket er mer sårbart enn det nordsamiske, og nettopp derfor er det viktig at disse tre samiske språkene blir likestilt i språkpakten, sier sametingsråd Lars Filip Paulsen.
Les rapporten fra Sametinget her:
Behov for å registrere antall språkbrukere
Sametinget henviser til NOU 2016: 18 Hjertespråket, hvor Samisk språkutvalg anbefaler at det opprettes et eget register over antall språkbrukere.
Det ville gitt et bedre bilde på språksituasjonen og man ville kunne tilrettelegge på en bedre måte.
- Det ville for eksempel blitt mye lettere å planlegge opplæring hvis man vet hvor mange samiskspråklige som finnes i området.
Derfor ønsker Sametinget at det skal være mulig å registrere språk i folkeregisteret.
For oss er det viktig at man kan registrere egen språkkompetanse og på hvilket nivå man er.
Vi ønsker at man skal kunne registrere alle de samiske språkene, også det østsamiske og pitesamiske språket, sier rådsmedlem Lars Filip Paulsen.
Invitert Europarådet til Sápmi
Sametingets rapport er nå oversendt Europarådet, som har et eget ekspertutvalg som vil behandle rapporten.
På bakgrunn av alle innsendte rapporter, skriver Europarådet en egen rapport som så sendes tilbake til den norske staten.
Rapporten inneholder Europarådets anbefalninger for minoritetsspråkene, og Norge er forpliktet til å gi en tilbakemelding vedrørende anbefalningene innen tre nye år.
Europarådet besøker også organisasjoner og foreninger som jobber med minoritetsspråk.
Sametinget har nå for første gang invitert Europarådet til å besøke Sametinget.
– Det ville vært en stor ære for oss dersom Europarådet ville avlagt oss et besøk, og de ville lært mer om de utfordringene som vi har med tanke på å bevare og styrke de samiske språkene i Norge, avslutter Paulsen.
For intervju, kontakt sametingsråd Lars Filip Paulsen, tlf: 916 18 561
 
PRM: Sametingets språkmotiveringspris 2017 til Jane Astrid Juuso
Prisen gis til en som særlig har vært med på å bevare, styrke og fremme samisk språk.
Jane Astrid Juuso fra Nesseby har vært en ildsjel for å aktivisere og videreføre samisk språk i Nesseby kommune.
Selv om samisk er dagligspråk for mange i Nesseby, så er det stadig under press i sosiale sammenhenger, hvor norsk språk dominerer.
Jane Astrid Juuso har gjennom sitt arbeid som leder på kommunens språksenter Isak Saba guovddáš jobbet iherdig for å opprette sosiale arenaer hvor samisk språk blir prioritert.
Dette har omfavnet både barn, ungdom, voksne og eldre.
– Situasjonen for samisk språk i Nesseby ville neppe vært like positiv som den er i dag, hvis det ikke var for Jane Astrid Juusos innsats.
Hun har fortjent prisen for å ha motivert både yngre og eldre i kommunen til å bruke samisk aktivt, sier sametingspresident Vibeke Larsen.
Jobbet med språkvitalisering
Juuso har også jobbet faglig med språkvitalisering gjennom studieopplegget “Válddán giellan ruovttoluotta/Jeg tar språket mitt tilbake”, som nå også blir brukt på svensk side av Sápmi.
– Jane Astrid Juuso har gjennomført slike prosjekter i kraft av sin stilling som leder på kommunens språksenter, men det er i høy grad hennes personlige engasjement som har vært med på å motivere og rekruttere mange språkbrukere, sier Larsen.
Prisen er på kr 50 000 og et kunstdiplom laget av Sven Niklas Blindh.
Sjette vinner
Samisk språkråd opprettet språkmotiveringsprisen år 2000.
Etter det har Sametingets språkstyre og Sametingsrådet tildelt prisen.
Tidligere vinnere av språkmotiveringsprisen er Foreldregruppe fra Tysfjord i 2000, Språkgruppe fra Skånland i 2001, Harry Solhaug fra Kåfjord i 2002, Sagka Stångberg fra Tärnaby i 2009 og Iŋgor Ántte Ánte Mihkkal/Ánte Mikkel Gaup i 2013.
For intervju, kontakt sametingspresident Vibeke Larsen, tlf. +47 941 30 116.
 
PRM: Sametingspresidenten glad for seier i reintallsaken
Sametingspresident Vibeke Larsen oversender sine gratulasjoner til reindriftsutøver Jovsset Ánte Sara, som nå har vunnet ankesaken mot staten i Hålogaland lagmannsrett.
Reindriftsutøver Jovsset Ánte Sara fra Kautokeino nektet å etterkomme vedtaket fra Landbruks- og matdepartementet som i 2014 krevde at han skulle redusere reinflokken sin til 75 dyr.
Sara gikk til sak mot staten og vant frem i tingretten, men staten anket beslutningen.
I dag, fredag 17. mars, kom dommen fra Hålogaland lagmannsrett som forkaster anken, og som i sin dom slår fast at vedtaket fra staten er ugyldig da det innebærer en krenkelse av Saras rett til å utøve sin kultur.
Sametingspresident Vibeke Larsen er glad for seieren.
– Jeg vil først og fremst gratulere Jovsset Ánte Sara for seieren i lagmannsretten.
Prinsippene som ligger til grunn i denne rettavgjørelsen samsvarer med det som Sametinget har påpekt over flere år, nemlig at måten staten har lagt opp til reintallsreduksjoner har store svakheter, at den ikke er i henhold til samenes rett til selvbestemmelse og at det kan være brudd på individuelle rettigheter, sier sametingspresident Vibeke Larsen.
Sametinget uttaler i reindriftsmeldingen vedtatt i september 2016 at bestemmelser om forholdsmessig reduksjon har vist seg å være reintallsdrivende, og har uten noen form for utjevnende element ført til forskjellsbehandling og uforholdsmessige inngripende tiltak overfor den enkelte reindriftsutøver.
Brudd på menneskerettighetene
Hålogaland Lagmannsrett konkluderer i dommen at Landbruks- og matdepartementets vedtak av 10. mars 2014 om reintallsreduksjon, er et brudd på menneskerettighetene.
Reintallsreduksjonen som staten hadde lagt opp til, er ugyldig da vedtaket innebærer en krenkelse av Sara sin rett til å utøve sin kultur i henhold til FNs konvensjon om sivile og politiske rettigheter, artikkel 27.
Lagmannsretten skriver blant annet: «Selv om reindriftslovens bestemmelser om reintall og om reduksjon av reintall har en rimelig og objektiv begrunnelse ut fra reindriftslovens formål, har lagmannsretten lagt til grunn at det er en terskel for når et inngrep anses som legitimt også ved statlig regulering av reindriften, og at terskelen for ulovlig inngrep er overskredet i dette tilfellet.»
– Lagmannsretten har foretatt en veldig viktig avklaring i forhold til folkeretten når det gjelder kollektive og individuelle rettigheter.
I dette tilfellet så har staten brutt Jovsset Ánte Saras folkerettslige vern mot statlig inngrep.
Jeg vil rose han for at han har våget å stå på for sin rett til å drive med reindrift, og for den viktige kampen han har tatt på vegne av mange samer.
Dette er en viktig prinsipiell dom som vil få positive konsekvenser for mange samer, avslutter sametingspresident Vibeke Larsen.
For intervju, kontakt sametingspresident Vibeke Larsen, tlf: 941 30 116
 
PRM: Sametingspresidenten til Selbu etter anti-samisk møte
Sametingspresident Aili Keskitalo har mottatt mange henvendelser fra samer om et møte i Selbu i går i regi av Selbu utmarksråd og Roltdalen allmenningsstyre, med blant annet politikere som målgruppe.
Til møtet var det invitert innledere som over tid har bidratt til desinformasjon og konspirasjoner om samer, samiske rettigheter og Sametinget.
– Demokratiet og den likeverden de forfekter har ikke plass for urfolks eksistens, rettigheter og framtid.
Budskapet som ble fremmet bidrar til forverring av debattklimaet for samiske saker og i det sørsamiske området spesielt, sier en bekymret sametingspresident.
Under møtet tok flere samer og andre tilhørere til motmæle.
– Jeg vil berømme samer og andre som tok til motmæle under møtet, selv om de åpenbart var stekt uønsket av arrangørene.
Jeg er dypt rystet over rapportene om at en samisk grunneier først ble nektet adgang til møtet, sier sametingspresidenten.
Allerede før møtet kontaktet sametingspresidenten ordføreren i Selbu der hun ba ordføreren om å ta avstand fra møtet.
Det ble også avtalt et møte i Selbu.
– Jeg ønsker å møte ordføreren og andre kommunepolitikere for å informere om Sametinget, samiske rettigheter, og om forslaget til konsultasjonslov.
Jeg ønsker da også å invitere med meg representanter for sørsamiske miljøer, avslutter sametingspresidenten.
I dag vil Sametinget behandle en uttalelse om saken.
Kontaktinformasjon:Sametingspresident Aili Keskitalo, tlf. +47 971 29 305
 
PRM: Sametingsrådet har nå bevilget over 20,1 millioner kroner til læremidler
Sametingsrådet har nå bevilget over 20,1 millioner kroner til utvikling av læremidler.
Læremidler til de som har sør- og lulesamisk som andrespråk er det i år prioritert støtte til.
Sametingsrådet har bevilget midler til utvikling av læremidler på sørsamisk etter en spesiell metodikk for språkopplæringen som gjør andrespråkselever til funksjonelt tospråklige.
Hva angår nordsamisk har sametingsrådet gitt tilskudd til utvikling av mobilapper for andrespråkselever på nordsamisk, som skal effektivisere andrespråksopplæringen på nordsamisk.
Sametingsrådet ser og opplever at situasjonen for både nord-, sør- og lulesamisk språk er svært kritisk.
– Vi er glade for at vi i årets budsjett har kunnet gi en støtte som fremmer språkopplæringen, styrker barns og unges lesing, og som i tillegg er tilpasset de som har spesielle behov for læremidler når det gjelder språkopplæringen, sier medlem i sametingsrådet Mikkel Eskil Mikkelsen.
– Når det gjelder sørsamisk har vi ved hjelp av støtte endelig klart å nå målet om å produsere heldekkende læremidler på sørsamisk som førstespråk til ungdomsskoletrinnet, jubler Mikkelsen.
– Vi har prioritert læremidler som omfatter lesetrening på lulesamisk og sørsamisk, og gitt støtte til utvikling av lettleste små bøker på sørsamisk for videregående nivå.
I lesebøkene er det en klar progresjon og nivådeling, som er nyttig i lesetreningen, fortsetter Mikkelsen.
Sametinget mener det også er viktig å prioritere læremidler i duodji for å støtte og føre videre samisk kultur og tradisjonskunnskap.
Læremiddelet Duodjegáldu for grunnskolen skal nå oversettes og tilpasses til lulesamisk og sørsamisk.
I tillegg har sametingsrådet også prioritert støtte til temabaserte læremidler i duodji på sørsamisk helt til videregående nivå.
– I mat- og helsefag har det manglet heldekkende læremidler på samisk.
Nå kan jeg med glede kunngjøre at vi har bevilget støtte til en søker som har som mål å utvikle en læremiddelserie for mellomtrinnet.
Serien er på alle de tre samiske språkene og den har både trykte og digitale elementer, avslutter rådsmedlem Mikkelsen.
Sametinget mottok søknader for i alt 33,2 millioner kroner.
– Selv om det er mange søknader i forhold til budsjettrammen er sametingsrådet fornøyd med at vi i år har klart å dekke de fleste prioriterte områdene, sier Mikkelsen.
Sametingets handlingsplan for utvikling av læremidler i perioden 2015-2018 ligger til grunn for Sametingets årlige prioriteringer.
Læremidlene som vi har bevilget midler til skal utvikles etter de nye læreplanene som blir ferdige i 2019.
Vårt mål er også at produsentene av de nye læremidlene ferdigstiller dem i løpet av tre og et halvt år.
 
PRM: Sametingsrådet støtter tiltak til bedre helsetjenester for samer
Sametingsrådet har gitt tilskudd på til sammen 1,7 millioner til forskjellige helse- og sosialprosjekter.
Det er gitt støtte til en ny SAMINOR-undersøkelse, til nettverk for samisk barnevern, helsetreff for samiske eldre og samisk tekst og tale til hjertestartere.
Sametinget har gitt tilskudd på 450.000 kroner til Senter for samisk helseforskning ved UiT Norges arktiske universitet i Tromsø til målrettet helseforskning i et flerkulturelt landskap.
– For å møte fremtidens behov for å sikre likeverdige og gode helsetjenester for den samiske befolkningen må vi vite mer om hvordan det står til med vår helse og de helsetjenestene vi har i dag, sier sametingsråd Mikkel Eskil Mikkelsen.
Tilskuddet fra Sametinget går til å starte opp en ny helse- og levekårsundersøkelse, SAMINOR 3.
– Vi er avhengige av at forskningsmiljøene som forsker og kartlegger helsen til den samiske befolkningen har gode rammevilkår, og Sametinget vil med tilskuddet bidra til det.
Etablere nettverk for samisk barnevern
Det er tildelt tilskudd på 500.000 kroner til Kautokeino kommune ved barneverntjenesten til å etablere nettverk for samisk barnevern i samisk forvaltningsområdet.
– Sametinget er bekymret for om samiske barn under barnevernets omsorg får oppfylt sine rettigheter som samer.
Vi ser at det er viktig å tilrettelegge systemer slik at barneverntjenesten kommer de samiske barna til nytte.
Derfor har sametingsrådet tildelt tilskudd til Kautokeino kommune for å etablere nettverk for barnevernet i de samiske kommunene, sier Mikkelsen.
Helsetreff for samiske eldre
Sametinget har også tildelt tilskudd til helsetreff for samiske eldre i Oslo og Karasjok.
Tilskudd på 225.000 kroner er tildelt Samisk hus Oslo og tilskudd på 140.000 kroner til Eisevárluhppu frivillighetssentral i Karasjok.
– Helsetreffene for samiske eldre er viktige tiltak for trivsel og som forebyggende tiltak.
Samiske eldre har behov for å treffes og spesielt kan dette være viktig i byene og i områder der det ikke er så mange samer, men også i områder hvor samer er i majoritet er helsetreff for eldre et viktig tiltak for eldres helse, sier Mikkelsen.
Samisk tekst og tale til hjertestartere
Sametinget har også tildelt tilskudd på 155.000 kr til Definor AS for å lage samisk tekst og tale til hjertestartere.
– I en stresset situasjon kan det å ha tilgang til kommunikasjon på sitt eget språk være avgjørende.
Sametinget vil bidra til at vi får verktøy som kan være til hjelp for oss hvis vi kommer opp i en akuttsituasjon, sier sametingsråd Mikkel Eskil Mikkelsen.
 
PRM: Samisk bekymring over at allerede sterkt belastede reinbeiteområder kan åpnes for vindkraftutbygging
NVE peker på reindriftsamiske områder i Finnmark og Trøndelag som best egnet for vindkraft i sin nye rapport.
– Denne formen for kraftutbygging kan ikke gå på bekostning av sårbare urfolksnæringer, sier sametingsråd Silje Karine Muotka.
Norges vassdrags- og energidirektorat (NVE) har i Nasjonal ramme for vindkraft på land foreslått 13 områder som NVE mener er best egnet for utbygging av vindkraft.
Reinbeiteområder i Finnmark og Trøndelag er med blant disse.
– Vindkraftutbygging kommer i tillegg til andre planlagte inngrep i beiteområdene, som for eksempel utbygging av veier, jernbane, kraftlinjer og hyttebygging, for å nevne noe.
I det sørsamiske området er reindrifta allerede under sterkt press på grunn av arealinngrep og dette er en stor og alvorlig trussel mot sørsamisk språk og kultur, sier Muotka.
Rapporten beskriver delvis samisk bruk i områdene
Det er utarbeidet detaljkart for de utvalgte områdene og NVE har også begrunnet hvorfor de ulike områdene er valgt ut.
Innenfor områdene er det deler som er ekskludert fra utbygginger, noe som også fremgår av detaljkartene.
Det er beskrevet hvordan NVE har vurdert den samlede belastningen for inngrep i de utvalgte områdene.
Sametingsråd Silje Karine Muotka mener det er viktig at NVE har gjort forsøk på å beskrive samisk bruk som del av kartleggingen.
Slike dokumenter mangler alt for ofte et helhetlig kunnskapsgrunnlag når det skal foretas store utbygginger.
– Min bekymring er likevel knyttet til det store og samlede utbyggingspresset på sårbare reinbeiteområder, og at NVE i sin rapport fortsatt legger opp til nye prosjekter i områder der det allerede er svært mange og omfattende arealinngrep.
Deler av dette forslaget bidrar til det samlede utbyggingspresset, og det kan ikke Sametinget støtte slik forslaget er nå.
Ber om konsultasjoner
NVE vektla i sin framleggelse av den nasjonale rammen for vindkraft at søknader utenom de utpekte områdene ikke vil bli prioritet.
Dette betyr at det ikke legges opp til utbygging av ny vindkraft i Troms og store deler av Nordland.
Videre opplyste NVE at rapporten ikke vil ha betydning for vindkraftverk som det allerede er gitt tillatelse til, men at den vil kunne få betydning for vindkraftsøknader som nå ligger til behandling hos energimyndighetene.
Slik dette forslaget fremstår vil også vindkraftplaner i Øst Finnmark være uaktuelle for videre utbygging.
– Sametinget har nettopp fått tilgang til rapporten og vi vil nå foreta en grundig gjennomgang av den.
Sametinget vil be om konsultasjoner med Olje- og energidepartementet for å sikre at samiske interesser og rettighetshavere skal ivaretas i videre arbeid med dette forslaget fra NVE.
Jeg forventer en klargjøring fra departementet om hvordan de vil forholde seg til søknader som planlegges utenfor de utvalgte områdene, sier Muotka.
Tar saken til plenumsbehandling
Sametingsrådet vil fremme forslaget fra NVE for behandling i Sametinget kommende plenum.
Det er viktig at Sametingets politikere får tid og anledning til å uttale seg i en sak som dette. Sametingsrådet mener at vindkraft fortrinnsvis skal etableres nær befolkningskonsentrasjonene, og ikke i uberørte områder som er meget viktige for den samiske befolkningen.
– Det gjelder både vår tradisjonelle bruk av disse områdene og reindriftsnæringen som allerede presses fra mange kanter, sier sametingsråd Silje Karine Muotka.
For intervju, kontakt sametingsråd Silje Karine Muotka, tel: 9848757
 
PRM: Samisk reiselivsprosjekt inn i en ny fase
Sametinget vil i et samarbeidsprosjekt mellom NordNorsk Reiseliv, de tre nordligste fylkene og Innovasjon Norge, styrke samiske reiselivsbedrifter.
Sametingsråd Mariann Wollmann Magga håper at prosjektet vil gi et løft for samisk reiselivssatsing.
Samisk reiseliv 2.0 er et 3-årig prosjekt som ledes av NordNorsk Reiseliv.
Hensikten med reiselivsprosjektet er å styrke kompetansen og markedstilgangen for samiske reiselivsbedrifter.
Prosjektet skal gå over tre år.
Sametingsrådet har gitt et årlig tilskudd på 850.000 kroner til prosjektet.
Styringsgruppa består av representanter fra Sametinget, NordNorsk Reiseliv og en reiselivsbedrift fra hver av de tre nordligste fylkene.
Styringsgruppa har sin offisielle startdato tirsdag 2. mai 2017 i Alta.
Leder for styringsgruppa er Ellinor Guttorm Utsi, som har mange års erfaring fra reiselivsnæringen.
Det er i alt 25 ulike samiske reiselivsprosjekter fra de tre nordligste fylkene som får muligheten til å delta.
Kompetanseheving og profesjonalisering vil stå helt sentralt.
Dette er særlig viktig for at de samiske reiselivsaktørene skal bli bedre rustet til å levere på merkevaren Nord-Norge.
Sametingsråd Mariann Wollmann Magga mener det er et stort potensial i å utvikle samiske reiselivsprosjekter, spesielt nå som reiselivsnæringen i nord blomstrer.
– Den samiske kulturen er unik og vakker.
Vi må klare å kommersialisere den uten at vi ødelegger vår kultur.
Dette vil også være fokus i dette spennende prosjektet.
Nettverk og møteplasser viktig
Et tidligere samisk reiselivsprosjekt viste at en møteplass for samisk reiselivsnæring er viktig.
Faglige diskusjoner, utveksling av tanker og ideer, og det å få innspill på eget produkt, var viktige ingredienser.
Nettverksbygging og kunnskapsdeling vil bli tatt med videre i denne nye fasen av prosjektet.
– Et samarbeid mellom de samiske reiselivsaktørene mener jeg er helt essensielt for at samisk reiseliv skal lykkes.
NordNorsk Reiseliv har en spesialkompetanse på reiselivet i nord og dette, sammen med den samiske kompetansen i styringsgruppen og samiske reiselivsbedrifter, vil kunne gi gode resultater, mener Magga.
Hun legger til at samiske reiselivsbedrifter må regne med at de selv må stå for størsteparten av jobben, for det er beinhardt å være bedriftseier, men hun tror at samisk reiseliv 2.0 vil være en sterk bidragsyter til at samisk reiselivsnæring blir en suksess.
For intervju, kontakt sametingsråd Mariann Wollmann Magga, tlf. 977 02 350For annen informasjon, kontakt rådgiver Kirsten Østby, tlf. 78 47 41 08
 
PRM: Senter for samisk i opplæringa får status som nasjonalt senter
Kunnskapsdepartementet har i Stortingsmelding nr. 21 (2016-2017) Lærelyst - Tidlig innsats og kvalitet i skolen, fremmet forslag om at Senter for samisk i opplæringa skal få samme organisatoriske rammer som dagens nasjonale sentre, og få samme grunnfinansiering som disse.
– Endelig har vi fått forståelse for behovet og tror at dette er med på å styrke kvaliteten i samiske barnehager og skoler, sier sametingspresident Vibeke Larsen.
Fremmer bruk av samisk
Det finnes flere nasjonale kompetansesentre for den norske skolen, men ingen for den samiske.
Senter for samisk i opplæringa har siden 2007 vært en liten seksjon underlagt Samisk høgskole.
Senteret har ikke hatt status som nasjonalt senter og det betyr at de ikke har hatt samme organisering og finansiering som de nasjonale sentrene.
Senter for samisk i opplæringa er et ressurssenter spesielt rettet mot opplæringssystemet fra barnehagestadiet til høyere utdanning.
Senter for samisk i opplæringen arbeider vidt for å fremme muntlig og skriftlig bruk av samisk i befolkningen.
Flere års kamp har gitt resultater
Sametinget har i flere år arbeidet for å få en forståelse for viktigheten av at Senter for samisk i opplæringen skal få samme status som de øvrige nasjonale sentrene, og ser nå frukter av dette arbeidet.
Sametinget har ved alle mulige møtepunkt med Kunnskapsdepartementet fremmet saken om økte økonomiske rammer til Senter for samisk i opplæringa, og senest i forbindelse med innspillsarbeidet i forhold til ovennevnte stortingsmelding.
– Etter flere års kamp får vi nå endelig et samisk kompetansesenter med like rammebetingelser som de øvrige ti nasjonale kompetansesentrene har, sier president Vibeke Larsen.
Kunnskapsdepartementet, Samisk høgskole og Sametinget skal i nær dialog se på oppgavene til det nye senteret og hvordan de kan harmoneres med de nasjonale sentrene.
Det er planlagt at endringene iverksettes fra 1. januar 2018.
 
Sametingsrådet har innvilget en støtte på 100.000 kroner til prosjektet Duodji Dreamers på Riddu Riđđu.
Duodji Dreamers er en kunstutstilling hvor 10 unge duodjiutøvere mellom 20 og 35 år reflekterer over duodji i dagens moderne samfunn og virkelighet.
Utstillingens fokus er bærekraftighet.
De 10 utøverne har valgt hvert sitt verk fra samlingen på Samisk Kunstmagasin som inspirasjon for et nytt verk som de selv har skapt.
Både verket som er deres inspirasjon og det nye verket er en del av utstillingen.
– Sametingsrådet ser at prosjektet kan være en døråpner for synliggjøring av duodji, og med festivalens rekkevidde hva gjelder besøkende, kan prosjektet ha en positiv innvirkning på rekruttering til duodjinæringen, sier sametingsråd Silje Karine Muotka.
Duodji Dreamers er et samarbeid mellom Riddu Riđđu, Senter for nordlige folk og Samisk Kunstmagasin, og utstillingen åpnes under Riddu Riđđu-festivalen 11. juli. Duodji-utøverne vil også delta på en panelsamtale lørdag 14. juli om hva bærekraftighet innebærer for dem i deres arbeid med duodji, og om hvordan duodji kan utvikles og hvem som har rett til å utvikle duodji.
Også Troms fylkeskommune har vurdert prosjektet som svært positivt og i tråd med målsettinger i samarbeidsavtalen med Sametinget om å stimulere til rekruttering av unge samiske duodjiutøvere, og har derfor innvilget 30 000 kroner til prosjektet.
– Vi håper at også Finnmark fylkeskommune støtter prosjektet, sier Muotka.
For spørsmål eller intervju, kontakt sametingsråd Silje Karine Muotka, tlf. 98487576.
 
PRM: Støtter prosjekt om sørsamiske stedsnavn i Femunden sijte
Det samiske språk- og kompetansesenteret Aajege ønsker å videreføre arbeidet med å dokumentere samiske stedsnavn i Røros-området.
Sametingsrådet støtter prosjektet med 50.000,- kroner.
Det samiske språk- og kompetansesenteret Aajege ønsker å undersøke og dokumentere samiske stedsnavn i Femunden sijte, som er et felles vinterbeiteområde for Gåebrien sijte og Saanti sijte.
Aaajege begrunner i sin søknad til Sametinget at samiske stedsnavn er immateriell kulturarv, som formidler kunnskap om språk, kulturhistorie og landskap, og som er med på å bekrefte samisk tilstedeværelse og historisk tilhørighet til landskapet.
Sametingsrådet støtter prosjektet med 50.000,- kroner fra tilskuddsordningen for lokalt og regionalt samarbeid.
Bevilgningen er i tråd med regelverket for søkerbaserte tilskudd.
Aajege har i tillegg mottatt 100.000,- kroner i direktetilskudd til dette prosjektet over Sametingets budsjett i 2018.
- Samiske stedsnavn holder i dag på å forsvinne fra flere samiske områder.
Derfor er det viktig å dokumentere og ivareta dem, slik at de igjen kan tas i bruk av nye generasjoner, norske myndigheter og allmennheten for øvrig.
De samiske stedsnavnene bærer også på kunnskap om bosetting og naturbruk fra gammelt av.
Det er et viktig aspekt i arbeidet med å styrke samiske rettigheter, sier Keskitalo.
Aajege har gjennomført en rekke stedsnavnprosjekter tidligere med stor suksess.
I videreføringen av dette arbeidet vil man blant annet å kartlegge historisk informasjon knyttet til stedsnavn, registrere samiske stedsnavn som kulturminner og gjøre dokumentert materiell tilgjengelig for folk.
Arbeidet skal lede til en dokumentasjonsrapport, som skal danne grunnlaget for framtidig formidling av samiske stedsnavn i Røros-området..
For intervju, kontakt sameting s president Aili Keskitalo, tlf. 971 29 305
 
PRM: Støtter sørsamisk barne-TV med 300.000 kroner
Sametingsrådet gir 300.000 kroner i støtte til produksjonen av “Sööfe», en sørsamisk barne-TV serie som retter seg mot eldre samiske barn.
Det er produksjonsselskapet TMM produksjoner AS som har søkt Sametinget om støtte til produksjonen av den sørsamiske barne-TV serien “ Sööfe”.
Serien handler om å ha tilhørighet til to ulike kulturer, der man følger 11-årige Sööfe, som i løpet av serien beveger seg fra å være mest ”storsamfunns-norsk” til å bli ei stolt sørsamisk jente med sterke følelser for det tradisjonelle reineierlivet.
Sametingsråd Mikkel Eskil Mikkelsen sier at det er viktig å støtte opp under produksjoner som retter seg mot samiske barn og unge.
Det finnes svært få tilbud til denne gruppen, spesielt til lule- og sørsamiske barn.
– Vi er veldig glade for å kunne gi støtte til dette prosjektet.
Serien har et spennende tema, som mange samiske barn kan kjenne seg igjen i.
Serien presenterer et bilde av den samiske kulturen i skjæringspunktet mellom det tradisjonelle og det moderne.
Det viser en mangfoldig samisk kultur, og er en viktig fremstilling for både samiske og ikke-samiske barn, sier sametingsråden.
Medietilbud på samisk
Bevilgningen fra sametingsrådet er i tråd med prioriteringene i Muohtačalmmit-erklæringen, sametingsrådets tiltredelseserklæring, der man blant annet understreker viktigheten av å sikre for at de samiske språkene høres og brukes.
Sametingsrådet er i tillegg også opptatt av å sørge for et godt medietilbud til samiske barn og unge.
– Samiske barn og unge har behov for medietilbud som speiler deres egen virkelighet på sine egne språk, på en engasjerende måte.
Det er en styrke for barns identitet og er også en arena for språket.
Derfor er det svært viktig å tilrettelegge for slike prosjekter av god kvalitet, sier Mikkelsen.
Produksjonen av den sørsamiske barne-TV serien “ Sööfe” er et samarbeid mellom TMM produksjoner AS og NRK Super og NRK Sápmi, og serien vil sendes på NRK.
Det er det samme produksjonsselskapet som har stått bak den sørsamiske barne-tv serien “Laara og Leisa”, som også ble sendt på NRK.
Sametingsrådet har gitt tilsagnet på 300.000 kroner fra budsjettpost om regionalutviklingsprosjekter.
For intervju, kontakt sametingsråd Mikkel Eskil Mikkelsen, telefon: 917 42 161
 
PRM: Støtter to sørsamiske prosjekter
Sametingsrådet støtter det sørsamiske språkprosjektet Saamastalledh - kommunikativ språkinnlæring fase 1 og oversettelse av bibeltekster til sørsamisk.
Sametingsrådet har gitt tilsagn om støtte på kr 2 670 000 til prosjektet Saamastalledh - kommunikativ språkinnlæring fase 1, som Trøndelag fylkeskommune ved Aajege samisk språk- og kompetansesenter hadde søkt om tilskudd til.
Målet med prosjektet er å beskrive og utvikle en metode i kommunikativ språkinnlæring for sørsamisk språk i henhold til Ulpan-metoden, og samtidig utvikle læringsressurser og heve kompetansen for lærere.
Med prosjektet vil man blant annet skape en kvalitativ bedre opplæring i sørsamisk språk, uavhengig av geografi, skole og enkeltlærer, og øke antall aktive språkbrukere i sørsamisk.
Prosjektet skal også styrke samarbeidet mellom de sørsamiske fagmiljøene på grunnskole og videregående skoles nivå ved at alle miljøene skal delta i prosjektet.
Skal oversette kirkeårets bibeltekster
Sametingsrådet har også gitt Det Norske Bibelselskap tilsagn om tilskudd på kr 300 000 til sørsamisk bibeloversetting.
Formålet er å oversette kirkeårets bibeltekster til sørsamisk.
Sametingspresident Aili Keskitalo sier at det er viktig å støtte opp sørsamiske prosjekter.
– Spesielt viktig er det at sørsamiske læremidler blir tilgjengelige, at det utarbeides metoder for språkopplæring og at kompetansen blant lærere løftes.
Keskitalo synes også det er nødvendig at sørsamiske bibeltekster blir oversatt.
– Bibeltekstene på samisk bidrar til å styrke kirken som en offentlig sørsamisk språkarena.
Dette kan også styrke synligheten og statusen av sørsamisk språk og kultur i samfunnet.
For intervju eller spørsmål, kontakt sametingspresident Aili Keskitalo, tlf. +47 971 29 305.
 
PRM: Stopp vold mot kvinner og jenter!
– Nå er det nok.
Vi kan rett og slett ikke godta lenger at en av fem samiske kvinner blir utsatt for seksuell vold.
Det gjør vondt å lese historiene til de samiske kvinnene som har stått frem i media, sier sametingspresident Aili Keskitalo.
Sametinget har i flere år satt søkelys på vold i det samiske samfunn.
Sametingspresident Aili Keskitalo sier at samiske skoler, organisasjoner, idrettslag, institusjoner og andre offentlige myndigheter må sette vold mot kvinner på dagsorden.
– Jeg vil også utfordre samiske menn og gutter til å delta mer aktivt i debatten om hvordan vi skal forhindre vold mot kvinner.
Snakk med dine sønner og kamerater.
Vær med på å sette grenser.
Inviter dem til å ta ansvar for at deres kjærester, søstre og mødre er trygge både hjemme og i samfunnet, sier Keskitalo.
– Tar ikke ansvar
Sametinget ønsker mer forskningsbasert kunnskap om vold mot kvinner, for å få et helhetlig bilde av årsaker og tiltak som fungerer.
Det må utvikles forebyggende tiltak mot vold, kompetansen i hjelpeapparatet må heves og hjelpe- og behandlingstilbudet må utvikles.
– Sametinget har etterlyst en handlingsplan fra regjeringen mot vold i nære relasjoner og ønsker mer forskning på blant annet årsakene.
Selv om det samiske samfunnet har et stort ansvar, så klarer vi ikke alene å stoppe problemet, sier sametingspresident Aili Keskitalo.
I denne saken har Sametinget støtte fra flere FN-organer, som har bedt Norge om å utarbeide tiltak mot vold i det samiske samfunn.
– Likestillingsombudet har også tatt opp saken med Regjeringen.
Likevel tar ikke Regjeringen ansvar.
Det er for oss uforståelig og skuffende, sier Keskitalo.
Taushet tar liv
Sametinget, Krisesentersekretariatet og Likestillings- og diskrimineringsombudet arrangerer i samarbeid et seminar på Sametinget 26. november. Tittelen på seminaret er vold mot kvinner og vold i nære relasjoner i samiske samfunn.
Krisesentersekretariatet og Likestillings- og diskrimineringsombudet arrangerer for femte år på rad kampanjen «Taushet tar liv» for å bidra til å forebygge vold i nære relasjoner og partnerdrap.
I år fokuserer kampanjen spesielt på vold mot kvinner og vold i nære relasjoner i samiske samfunn.
Nasjonalt Institutt for Menneskerettigheter (NIM) har avdekket en stor menneskerettslig utfordring på dette området, som behandles i «temarapport om vold og overgrep i samiske samfunn».
Undersøkelser viser at opptil 49 prosent av samiske kvinner i Norge har vært utsatt for vold eller overgrep og at svikt i systemene kan føre til at de ikke får den hjelpen de trenger.
– Målet med seminaret på Sametinget er få til en god diskusjon om hindringene for at samiske voldsutsatte skal få de samme rettighetene som resten av befolkningen.
Hvordan styrke innsatsen for å forebygge, avverge og etterforske vold og overgrep mot den samiske voldsutsatte, sier Keskitalo.
– Nå er det nok
– Nå må vi sammen ta tak i problemet og hindre at volden får fortsette.
Vi godtar ikke lenger at våre kvinner og jenter utsettes for vold og voldtekt, sier sametingspresident Aili Keskitalo.
Program for seminaret Kampanjen Taushet tar liv
 
PRM: Stor dag for Saemien Sijte og Sápmi!
Sametingsrådet er svært glad for at Saemien Sijte endelig får en oppstarts bevilgning til nytt bygg på Snåsa.
I formiddag ble det kjent at regjeringen kommer til å foreslå en oppstarts bevilgning til Saamien Sijte i statsbudsjettet, med en frist for ferdigstillelse av bygget i 2021.
– I dag vil jeg først og fremst gratulere Saemien Sijte og det sørsamiske miljøet med at det endelig ser ut til at Saamien Sijte får et nytt og verdig bygg for det sørsamiske folket og den sørsamiske kulturen.
Samtidig vil jeg si at dette også er en stor dag for hele Sápmi, sier sametingsråd Henrik Olsen.
I over 30 år har sørsamene jobbet med å få bygd et nytt sørsamisk museum- og kultursenter.
På Sametinget har det over mange år vært en bred tverrpolitisk enighet om at Saemien Sijte har vært en av de aller viktigste prioriteringene til Sametinget.
Statsbudsjettet legges fram førstkommende mandag kl. 10.
 
PRM: Store beløp til landanlegg for fisk
Sametingsrådet har til sammen bevilget i overkant av 14 millioner kroner i tilskudd innenfor næring, språk, kultur, barnehage, helse og sosial og regionale prosjekter i perioden fra 10. februar til 4. mai i år.
Fem landanlegg for fisk har fått nesten 1,7 millioner kroner til sammen i støtte fra Sametinget.
Ca. 7,5 millioner kroner er bevilget til ulike næringsprosjekter.
Sametingsråd Mariann Wollmann Magga forteller at fiskerinæringen er i en positiv utvikling og at det er en stor pågang av søknader, både når det gjelder støtte til fiskebåtfinansiering og til etablering og utvikling av land/mottaksanlegg.
– Sametinget er en viktig aktør gjennom bruk av virkemidler til å sikre og utvikle en attraktiv og lønnsom fiskerinæring i samiske kyst- og fjordområder, sier Magga.
Legger til rette for leveransemuligheter
Magga forteller at det særlig er innvilget store beløp til landanlegg for fisk i den siste perioden, hele fem anlegg har fått til sammen 1.666.000 kroner.
Det omfatter anlegg i Storekorsnes, Nervei, Skarsvåg, Sjursjok og Nordvågen.
– Det er viktig å legge til rette for at den minste fjordflåten har leveransemuligheter av råstoff og det er av største betydning å videreutvikle og styrke den lokale mottaksstrukturen for å sikre videre drift av fiskeriaktiviteten i lokale kyst- og fjordsamfunn.
Leveringsmuligheter lokalt for den minste flåten er en forutsetning for å opprettholde bo- og sysselsettingen i de sjøsamiske områdene, sier Magga.
Reiseliv viktig satsing
Sametingsrådet har bevilget i overkant av 1,3 millioner kroner til flere reiselivsbedrifter som skal brukes til investeringer og utviklingstiltak.
Både Arctic Nuvsvåg AS i Loppa, Tufjord Molta &amp;amp; Utleie AS i Måsøy, Vesterelvjenta AS, Koppangen brygger AS i Lyngen, og Aernie AS i Rana har fått støtte.
– Samisk reiseliv er avhengig av varierte tilbud.
Reiseliv er en viktig satsing for Sametinget, sier Magga.
Tråante-lavvo en suksess
Sametingsrådet har også støttet Landsorganisasjonen Sámiid Duodji og Duojáriid ealáhussearvi med 150.000 kroner hver, slik at duodji ble tilgjengelig under jubileumsuka Tråante 2017.
Magga sier at det ble tre fantastiske dager med marked i den store lavvoen på Torvet i Trondheim, hvor 32 utstillere hadde med seg det beste av reinkjøtt, duodji og samisk design fra ulike steder i Sápmi.
– Erfaringa der er at lavvoen kunne stått dobbelt så lenge og vært dobbelt så stor.
Det var en enorm etterspørsel, sier Magga fornøyd.
Støttet mange kulturprosjekter
Sametingsrådet har også bevilget støtte til 26 kulturprosjekter, som til sammen har fått nesten 1,5 millioner kroner.
Der vil Magga trekke frem tre kvinner spesielt som har fått støtte.
Simone Grøtte Pedersen har fått 150.000 kroner til danseforestillingen Glemt, som er om nordnorsk krigshistorie og har premiere under Festspillene i Nord-Norge.
Maret Anne Sara har fått 149.900 kroner til prosjektet Pile o´Sápmi, som er et kunstnerisk verk som ble laget som en protest og som et symbol på statlig tvangsslakting av rein i Finnmark.
– Bente Haarstad gjør en utrolig flott jobb med å dokumentere den sørsamiske reindriftskulturen.
Simone Grøtte Pedersen markerer seg sterkere og sterkere for hver danseopptreden.
Maret Anne Sara bruker kunsten til å rette søkelys mot reindriftas situasjon, som en sterk politisk stemme også, sier sametingsråd Mariann Wollmann Magga.
Se hvilke prosjekter som har fått innvilget tilskudd i perioden 10.02.17- 04.05.17:
For intervju, ta kontakt med sametingsråd Mariann Wollmann Magga, mob. 977 02 350.
 
– Regjeringens budsjettforslag gir ikke rom for nye satsninger, samiske museer har ikke ressurser til Båastede-prosjektet om tilbakeføring av samiske kulturgjenstander som er lagret i norske museer.
Vi har også stort behov for å utvikle nye læremidler på alle de tre samiske språk.
Det er spesielt stort behov for digitale læremidler, sier sametingsråd Henrik Olsen.
Sametingsrådet er fornøyd med at Sametingets prioriteringer til samiske byggeprosjekter har fått gjennomslag.
Saemien Sijte har fått bevilgning til nybygg og også planene om nybygg til Beaivváš er nevnt i statsbudsjettet.
Sametingsrådet er også fornøyd med at Norsk Kulturfond er styrket med 2 mill. kroner for å etablere ny ordning for oversettelse av samisk litteratur til norsk og for å øke formidlingen av samisk litteratur.
Det vil bety at samiske forfattere får solgt flere bøker.
Regjeringen foreslår å bevilge en økning på 2,6 prosent til Sametinget, mens beregnet prisstigning er på 2,7 prosent.
– Forslaget er ikke til å ta til tårene for, men vi har fremdeles stort sprik mellom utfordringene våre og det vi får til å utvikle det samiske samfunnet, sier Olsen.
Mens Norge totalt sett har befolkningsvekst, står folketallet i de samiske områdene stille, og Sametinget ser at antallet arbeidsplasser synker.
– Hvis vi skal styrke de samiske samfunnene så bør Sametinget få større økonomiske muskler til å møte utfordringen, sier Olsen.
 
PRM: Styrker produksjon og formidling av samisk litteratur
Sametingsrådet vil bruke mer penger på produksjon og formidling av litteratur.
– Vi ønsker å tilby god litteratur til alle generasjoner og alle samiske språk, sier sametingsråd Henrik Olsen.
Derfor foreslår sametingsrådet å avvikle tilskuddsordningen for de samiske bokbussene.
Sametinget bevilger 8,2 millioner kroner til ny utgivelser av samisk litteratur, og 9,5 millioner kroner til de samiske bokbussene.
– Målet vårt er å få flere lesere av samisk litteratur, at det er god tilgang på samisk litteratur til alle og at samisk litteratur er synlig og kjent for leserne.
For å nå disse målene, må vi undersøke hvordan vi kan få mest mulig ut av disse pengene som vi bruker på litteraturfeltet, sier sametingsråd Henrik Olsen.
Olsen sier at bokbussene har en viktig rolle i å spre samisk litteratur og kultur i de samiske områdene, men samtidig er det slik at bare mellom 5 og 10 prosent av samlingen på bokbussene er samiskspråklig materiale og utlånet av samisk litteratur er svært lavt.
– Sametingsrådet foreslår derfor å opprette formidlingsstillinger i sør- og lulesamisk område, som skal jobbe aktivt med veiledning og formidling av samisk litteratur.
De skal arbeide med å øke kunnskapen om samisk litteratur og kultur, i bibliotekene, barnehagene og skolene.
I tillegg vil vi øke tilskuddet til nyutgivelser og oversetting av samisk litteratur, sier Olsen.
Kommunene har ansvaret for å tilby gode bibliotektjenester til sine innbyggerne.
Sametingets oppgave er å skape gode rammer for produksjon av ny samiske litteratur og på den måten styrke samisk språk og kultur.
– Folkebiblioteket må ha et godt tilbud til den samiske befolkningen og utvikle bibliotekene til en møteplass for samiske aktiviteter.
Det innebærer blant annet innkjøp av ny samisk litteratur og aktiv formidling av samisk kultur og litteratur.
Når vi over tid har opplevd kraftig realnedgang i kulturbudsjettene våre, tvinges vi til å nøye vurdere hva vår primæroppgaver er og hva andre aktører har som sine oppgaver lovpålagte oppgaver, sier Olsen.
For mer informasjon: Sametingsråd Henrik Olsen, 907 75 219
Bilder av Olsen og sametingsrådet finnes her, og de kan brukes fritt mot kreditering.
 
PRM: Styrking av samiske rettigheter til arealer og ressurser
Sametingsrådet bevilger 200.000 kroner til Tana og Omegn Sjølaksefiskeforening for å avklare sjølaksefiskernes rettsstilling.
Sjølaksefiskeforeningen vurderer å stevne staten, fordi de statlige reguleringene er i ferd med å true det tradisjonelle sjølaksefisket.
Sametingets plenum har vedtatt har en støtteordning som har som mål å styrke samiske rettigheter til arealer og ressurser.
Plenum har satt av 750.000 kroner til ordningen.
Det kom inn ni søknader til søknadsfristen som var 1. april.
Rådet behandlet søknadene 28. juni i Karasjok.
Fire søkere fikk bevilget støtte.
Tana og Omegn Sjølaksefiskeforening organiserer fiskere rundt Tanafjorden, Varangerfjorden, Laksefjorden, Kvalsund og Altafjorden.
Sametingspresident Vibeke Larsen sier at det er viktig å avklare sjølaksefiskernes rettsstilling, og derfor bevilger sametingsrådet 200.000 kroner til Tana og Omegn Sjølaksefiskeforening.
Gruppesøksmål mot staten
Larsen forteller at sametingsrådet også bevilger 300.000 kroner til Laksebreveiere i Tanavassdraget/ Deanučázádaga luossabreavaeaiggádiid searvi og Deanučázádaga luossabivdosearvi/ Laksefiskeforeningen for Tanavassdraget slik at de kan gå til søksmål for å få avtalen mellom Norge og Finland om fiske i Tanavassdraget erklært ugyldig.
– Den inngåtte avtalen mellom Norge og Finland svekker lokalbefolkningens rett til fiske som har et rettslig vern etter grunnloven og folkeretten.
De lokale garnfisker n e må redusere sitt tradisjonelle fiske så mye, at det tradisjonelle fisket er i ferd med å forsvinne på grunn av statens reguleringer, sier sametingspresident Vibeke Larsen.
Styrke reindriftssamenes kompetanse
Sametingsrådet bevilger 150.000 kroner til Troms Reindriftssamers Fylkeslag for å styrke reindriftssamenes kompetanse i offentligrett og arealforvaltning, for at de bedre skal kunne ivareta sine rettigheter og plikter, f. eks i planarbeid.
Prosjektet har også som mål å øke kompetansen og bevisstheten hos kommunene om reindriftens arealbruk, og særlig om den reindriften som skjer innenfor Troms fylke.
Utredning av rettigheter til naturbruk
Mearrasámi árbediehtu ønsker å utrede samiske rettigheter i Nordkapp kommune, spesielt i Stranda-området.
Formålet er å styrke rettighetene til jakt, fiske, bærsanking og annen utmarksvirksomhet i Nordkapp kommune.
Rådet bevilger 100.000 kroner til utredningen.
– For Sametinget er det viktig å styrke de sjøsamiske rettighetene, slik at den tradisjonelle bruken av områdene sikres ved at de vernes mot ødeleggende inngrep, sier Larsen.
For mer informasjon: Sametingspresident Vibeke Larsen, 941 30 116
 
PRM: Synliggjøring av samiske skeive
Sametinget ønsker åpne samiske samfunn med aksept og toleranse for andre seksuelle legninger og kjønnsidentiteter.
Nå arrangeres en fagdag med fokus på skeive samiske erfaringer og mental helse.
Sametinget arrangerer i samarbeid med Barne-, ungdoms og familiediektoratet (Bufdir), Mental helse ungdom, kompetansesenteret KUN og samisk nasjonalt kompetansesenter – psykisk helsevern (SANKS) en fagdag med tema lhbtiq (lesbiske, homofile, bifile, transpersoner, interkjønnpersoner og queerpersoner), og mental helse i det samiske samfunnet onsdag 28. november, på Sametinget i Karasjok.
Deltakelse på fagdagen er gratis og er åpen for alle.
– Det er viktig å snakke om seksuell orientering og kjønnsidentitet i Sápmi, fordi så mange opplever en stor taushet når det kommer til temaet.
Det har generelt vært lite åpenhet om andre seksuelle legninger enn heterofili i det samiske samfunnet, men alle mennesker har behov for å bli akseptert for den man er.
Jeg håper på så mange som mulig kommer for å høre samiske skeive erfaringer, sier sametingsråd Mikkel Eskil Mikkelsen.
Opplever mer diskriminering
Nasjonale undersøkelser viser at lhbtiq-personer opplever mer diskriminering enn øvrig befolkning.
Basert på dette, kan det være grunn til å anta at lhbtiq-personer med samisk bakgrunn opplever mer diskriminering enn øvrig samisk befolkning, men man har generelt lite forskning og kunnskap om temaet fra et samisk perspektiv.
Nasjonal forskning peker også på gjennomsnittlig dårligere levekår hos lhbtiq-personer og en fortsatt bekymringsfull selvmordsstatistikk.
Hele samfunnet må være sitt ansvar bevisst, mener sametingsråden.
– Livet kan være veldig tøft å leve dersom man ikke kjenner seg akseptert og inkludert i samfunnet sitt på grunn av sin legning.
Dette angår oss alle som et samfunn.
Vi er alle medansvarlige for å møte hverandre med respekt og anerkjennelse, sier Mikkel Eskil Mikkelsen.
Historisk sametingsmelding
Mange samer våger fortsatt ikke å være åpen om sin legning, og mange erfarer at det er og har vært vanskelig å være en minoritet i minoriteten.
Sametingsråd Mikkel Eskil Mikkelsen, som selv er åpen homofil, er glad for at Sametinget nå er i gang med arbeidet med en ny sametingsmelding som blant annet for første gang fokuserer på samiske skeive.
En likestillingspolitisk redegjørelse om seksuell orientering og kjønnsidentitet fra sametingsrådet skal i første omgang legges frem for Sametingets plenum nå i desember.
– Vi vet at mange samer ikke føler seg velkommen eller hjemme i det samiske fellesskapet på grunn av sin seksuelle legning eller kjønnsidentitet, og at de blir møtt med taushet.
Vi vet om problemstillinger knyttet til identitet og det å leve i små samfunn, og vi vet om psykiske belastninger.
Denne fagdagen er derfor viktig for alle som lever i det samiske samfunnet, og kanskje spesielt viktig for dem som jobber med og opp mot den samiske befolkningen, for eksempel helsetjenesten, tilbud som retter seg mot ungdom, skoleledelse og politikere, sier sametingsråd Mikkel Eskil Mikkelsen.
Under fagdagen vil blant annet regjeringens lhbtiq-handlingsplan bli presentert, samt rapport fra prosjektet «The Only Gay in the village», der forskere har intervjuet helsepersonell i flere kommuner i forvaltningsområdet for samisk språk, for å undersøke hvordan et lhbtiq-perspektiv blir ivaretatt av tjenestene.
Seminaret begynner kl. 0900 og er på auditoriet på Sametinget.
Mer informasjon om fagdagen og programmet Påmelding til fagdagen
For mer informasjon eller intervju om saken: Sametingsråd Mikkel Eskil Mikkelsen, telefon 917 42 161
 
PRM: Tilskudd til ny sørsamisk nyhetsside på nett
Sametingsrådet har bevilget støtte til samiske språkprosjekter, og i denne omgang har de prioritert språkprosjekter i sør-, pite- og lulesamiske områder.
Blant annet får Rørosnytt 300.000 kr i støtte til etablering av en sørsamisk nyhetsside på nett.
– Sørsamisk språk er nå på vei til å styrkes etter å ha vært sterkt truet.
Å etablere en sørsamisk nyhetskanal kan ha stor betydning for styrking av sørsamisk som hverdagsspråk, sier sametingspresident Aili Keskitalo.
Formål med prosjektet er å etablere en nettside på sørsamisk med nyheter som berører sørsamene, og få på plass en sørsamisk redaksjon.
– Vi ser det som viktig at sørsamene har tilgang på nyheter og andre aktuelle saker på sitt eget språk.
Denne nettsiden vil både styrke og utvikle sørsamisk, sier Keskitalo.
Sørsamisk seminar og filmfestival
Andre sørsamiske prosjekter som har fått innvilget støtte er Trøndelag Fylkeskommune / Aajege språksenter, som fikk 100.000 kr i støtte til å arrangere seminaret Gïeleviermie om situasjonen for sørsamisk språk, som arrangeres på Røros 7.–8. november.
Røros kommune fikk 80.000 kr i støtte til arrangering av en grenseoverskridende samisk musikkfestival 7.–10. november.
Denne festivalen skal være en den av festivalen Raasten Rastah som arrangeres hvert år.
Tilskudd til revitalisering av pitesamisk språk
Duoddare Ráfe i Beiarn kommune får 300.000 kr i støtte til revitalisering av pitesamisk språk.
Blant annet skal Duoddara Ráfe ha et samarbeid med pitesamiske språkinteresserte på svensk side.
I lulesamisk område får Hamarøy kommune 75.000 kr i støtte til språkkurs for barn som har samisk som førstespråk, og 75.000 kr til språkkurs for barn som har samisk som andrespråk.
Litteraturtreff, språkkurs, reise-app og konfirmasjonsleir
Nordsamiske prosjekter har også fått støtte.
Čálliid lágádus får 300.000 kr i støtte til prosjektet (samiske bøker søker brukere).
Prosjektet arrangerer 25 treff der forfattere underholder barn og unge med høytlesing og skuespill.
Nesseby kommune får 150.000 kr. til språkkurs som skal hjelpe de som har tatt samisk begynnerkurs til å begynne å snakke samisk.
Sametingsrådet har også gitt 200.000 kr i tilskudd til prosjektet Bædi &amp;amp; Børdi, som er en reise-app på samisk for barn om Nordnorske turiststeder.
Samisk kirkeråd får 150.000 kr. i prosjektstøtte til å arrangere samisk konfirmasjonsleir.
I år arrangeres konfirmasjonsleiren for 6. gang.
– Det er spesielt gledelig at vi opplever en så stor interesse for språkprosjekter akkurat i år når vi feirer det internasjonale urfolksspråkåret, sier sametingspresident Aili Keskitalo.
 
PRM: – Ulike språksituasjoner trenger ulike ordninger
Sametingsrådet fremmer sak om språkområde og kommunekategorier for plenum i desember.
– Det er språksituasjonen i de ulike områdene som skal være utgangspunktet for den fremtidige språkplanleggingen, sier sametingspresident Aili Keskitalo.
Sametingsrådet har stort fokus på oppfølging av NOU2016:18 Hjertespråket. Sametinget har en målsetting om å styrke og utvikle samisk språk over hele landet.
– En av de største utfordringene vi har i dag er at dagens forvaltningsområde for samisk språk ikke tar hensyn til at språksituasjonen er forskjellig fra kommune til kommune, sier Keskitalo.
Gjennom dagens ordning har alle kommuner de samme forpliktelser til tross for at både språksituasjonen og antall samiskspråklige i kommunene er svært varierende.
– Regelverk må gjenspeile virkeligheten
NOU2016:18 Hjertespråket foreslår en differensiert ordning med ulike kategorier for kommuner som omfattes av samisk språkområde, nemlig språkbevaringskommuner, språkvitaliseringskommuner og storbykommuner.
Sametingsrådet har forventninger om at et språkområde med ulike kommunekategorier i større grad vil ta hensyn til kommunenes behov og utfordringer.
– Vi vet at språksituasjonen er svært forskjellig i kommunene.
I noen kommuner er samisk språk levende på alle områder i kommunen, mens i andre kommuner er situasjonen annerledes, og i disse kommunene er det behov for å bygge opp kompetansen i samisk språk.
Det er derfor svært avgjørende at det utarbeides regelverk som i større grad gjenspeiler virkeligheten, sier Keskitalo.
Foreslår ytterligere to kommunekategorier
Sametingsrådet foreslår at språkressurskommuner blir ny kategori i tillegg til de tre kategoriene språkutvalget har foreslått i sin rapport.
– Vi har i dag to kommuner hvor samisk er majoritetsspråk.
Dette er helt unikt i samisk språksammenheng, og vi mener at det vil være viktig å sikre at man for fremtiden fortsatt har kommuner hvor samisk språk er majoritetsspråket.
Vi mener at disse kommunene er ressurskommuner, og har et ønske om at disse kommunene skal kunne ivareta en del oppgaver som kommer hele samfunnet til nytte, sier Keskitalo.
Sametingsrådet mener at det er viktig å synliggjøre at også øvrige kommuner har visse forpliktelser ovenfor den samiske språkbruker, og foreslår derfor også øvrige kommuner som en egen kategori.
Videre har sametingsrådet sett det som hensiktsmessig å inkludere mindre byer i språkområdet, og foreslår derfor at kategorien kalles bykommuner i stedet for storbykommuner, slik språkutvalget foreslår.
– Det samiske språkområdet berører ikke bare hele den samiske befolkningen, men har også stor betydning for oppfølgingen av mange andre forslag til tiltak i Hjertespråket.
Jeg mener derfor det er viktig at vi nå tar denne debatten i plenum, avslutter sametingspresident Aili Keskitalo.
For spørsmål eller intervju kontakt sametingspresident Aili Keskitalo, +47 971 29 305
 
PRM: – Viktig vedtak av Kirkemøtet
Sametingsråd Mikkel Eskil Mikkelsen gratulerer Kirkemøtet, som 16. april enstemmig vedtok opprettelse av et samisk kirkelig valgmøte.
Valgmøtet skal velge samiske representanter til bispedømmerådene i Nord-Hålogaland og Sør-Hålogaland bispedømmer og nominere medlemmer til Samisk kirkeråd.
Samisk kirkelig valgmøte vil samles hvert fjerde år i forkant av kirkevalgene, første gang i forkant av Kirkevalget i 2019.
– Det er en tydelig retning som pekes ut av Kirkemøtet.
Det er et fokus på å utvikle samisk demokrati i den Norske Kirke.
Kirken skaper også en arena for samisk kirkeliv hvor aktuelle spørsmål og tema kan bli drøftet, samtidig som at valgmøtet har et klart mandat til å foreslå samisk representasjon i kirkelige utvalg, sier Mikkelsen.
I revideringen av ordningen for utpeking av biskoper i Den norske kirke vedtok Kirkemøtet dessuten at Samisk kirkeråd får stemmerett ved rådgivende avstemning på biskop i Nord-Hålogaland, Sør-Hålogaland, Nidaros, Hamar, Møre og Oslo bispedømmer.
– Særlig gledelig er det å se at spørsmålene om medbestemmelse bli i varetatt.
Det er en steg videre at samisk kirkeråd får en rolle i utnevning av biskop, sier Mikkelsen.
Sametingsråd Mikkelsen gratulerer også Sara Ellen Anne Eira, som på Kirkemøtet 14. april ble gjenvalgt som rådsleder for to nye år.
For intervju eller spørsmål, kontakt sametingsråd Mikkel Eskil Mikkelsen, tlf. +47 917 42 161.
 
PRM: Vil bidra til et språkløft i sør-, lule- og markasamiske områder
Sametingsrådet prioriterer å gi støtte til språktiltak i sør-, lule- og markasamiske områder, men savner flere søknader fra disse områdene.
I 2018 overtok Sametinget forvaltningen av 2,7 millioner kroner som tidligere var forvaltet av Fylkesmannen i Nordland.
Midlene skal gå til språktiltak i sør-, lule- og markasamiske områder.
I januar 2018 holdt Sametinget åpne møter i disse områdene med stor deltakelse fra ulike språkmiljøer.
Oppfordringen fra Sametinget var at språkmiljøene sender søknader til Sametinget da midlene ble lagt under posten Språkprosjekter på Sametingets budsjett.
Det ble også opplyst at Sametinget ville bruke en liten del av midlene til å lyse ut en stilling som skal ha særlig fokus på utadrettet arbeid ovenfor språkmiljøer i disse områdene, samt bruke året til å identifisere tiltak som har fått støtte fra Fylkesmannen i Nordland over flere år.
Stillingen ble besatt i september 2018 og den ansatte har brukt tiden frem til nå å bli kjent med Sametinget og arbeidsoppgavene.
Hun har også deltatt på en del møter i områdene, samt truffet språksentrene og blitt kjent med de.
Fram til nå i 2018 har vi gitt støtte til følgende prosjekt over språkprosjektposten, til disse områdene:
Etablering av samisk språksenter i Hattfjelldal - sørsamisk
Samiskspråklige bøker leter etter brukere – sør-, lule- og nordsamisk
Giellabiesse - lulesamisk
Sørsamisk bibeloversettelse II - sørsamisk
Språkopplæring/språkkurs - lulesamisk
Samisk språk- og kultursamlinger for elever i rørossamisk område
Samisk konfirmantleir 2018 – sør-, lule- og nordsamisk
Sørsamisk innhold i Sámi ođasmagasiidna - sørsamisk
Saamastalledh - Kommunikativ språkinnlæring - sørsamisk
I tillegg bevilges det midler over andre poster på Sametingets budsjett til ulike språk- og kulturtiltak i sør-, lule- og markasamiske områder.
– Hittil i år har sametingsrådet bevilget støtte til samtlige som har søkt om midler til tiltak innenfor denne prioriterte målgruppen.
Jeg savner imidlertid flere søknader, og spesielt fra lule- og markasamiske områder, sier sametingspresident Aili Keskitalo.
I 2019 vil Sametinget fortsatt jobbe aktivt opp mot språkmiljøene i disse områdene for å initiere og støtte flere språktiltak som skal bidra til et språkløft.
Det er opprettet stipend for studenter som tar utdanning i sør- og lulesamisk språk, giellatjiehppe ved Árran mánágárde har fått økt sin bevilgning og vi har satt inn prioriteringer i språkprosjektene direkte opp mot disse områdene og språkene.
For intervju eller spørsmål, kontakt sametingspresident Aili Keskitalo, tlf. +47 971 29 305.
 
PRM: Vinnerne av Sametingets slagordkonkurranse mot mobbing
Skoleelever fra Røyrvik og Karasjok gikk helt til topps i konkurransen om de beste slagordene mot mobbing.
Sametingspresident Vibeke Larsen er stolt av de fine holdningene som elevene har vist.
Sametinget mottok totalt tolv bidrag fra skoler i Kautokeino, Máze, Karasjok, Tana, Alta, Røyrvik og Harstad i slagordkonkurransen mot mobbing.
Alle elever som får samisk undervisning på skolen ble invitert til å delta i konkurransen høsten 2016.
De samiske elevene ved 7. trinn ved Røyrvik skole, samt fellesbidraget til skoleklassene 9a og 9á ved Karasjok skole er valgt ut som vinnere av slagordkonkurransen.
Juryen uttaler at alle bidragene var veldig gode, men at vinnerslagordene skilte seg ut ved at de var inkluderende, korte og presise samt at de vekket gode følelser hos juryen.
Vinnerslagordene var som følger:
Bygge gode relasjoner
Sametingspresident Vibeke Larsen er stolt over engasjementet til de som deltok i konkurransen, som hadde som hensikt å øke trivselen på skolen og å forebygge mobbing.
– Ved å sette fokus på hvordan vi skal være gode mot hverandre, håper vi at vi har bidratt til å bygge gode relasjoner lokalt på skolene og at elevene har fått en bevisst holdning til temaet.
Bidragene som vi har fått inn, viser at det er fine holdninger blant de samiske elevene, sier sametingspresident Vibeke Larsen.
Slagordene blir nå trykket opp på et banner som skal deles ut til alle skolene som deltok.
I tillegg deler vinnerne på en pengepremie på 10.000,- kroner.
Bistå skolene i forebyggingsarbeid
Sametinget er med i det nasjonale arbeidet som varer frem til 2020.
Ulike aktører og forbund har sammen med Utdanningsdirektoratet og regjeringen ved statsminister Erna Solberg og kunnskapsminister Torbjørn Røe Isaksen, signert en forpliktende avtale der partnerne skal jobbe sammen for å gi barn og unge et godt lærings- og oppvekstmijø.
Slagordkonkurransen mot mobbing i regi av Sametinget er en del av dette arbeidet.
– Vi ønsket med denne konkurransen å bistå skolene i det viktige arbeidet med å motvirke til mobbing og krenkelser på skolene.
Alle barn og unge fortjener et godt skolemiljø, sier Larsen.
Juryen har bestått av: sametingspresident Vibeke Larsen, nestleder i oppvekst-, omsorg- og utdanningskomiteen Lars Oddmund Sandvik, leder av Sametingets ungdomspolitiske utvalg Ánná Káisá Partapuoli og elevrådsmedlem Aina Madelen Aslaksen Gaup ved Samisk videregående skole i Karasjok.
 
Program Áltá 2013 / Áltá 2013 / Internasjonalt arbeid / Forsiden - Sametinget
Program Áltá 2013
08. mars 2013
Foreløpig program for den forberedende urfolkskonferansen i Alta 8. til 12. juni 2013, Áltá 2013.
Lørdag 8. juni
Hele dagen: Konferansedeltakere ankommer Alta.
Registrering.
Hele dagen: Klargjøring av Finnmarkshallen.
Søndag 9. juni
Hele dagen: Konferansedeltakere ankommer Alta.
Registrering.
Hele dagen: Urfolksregionene holder separate møter.
Kl. 12.00: Presserommet åpner. Kl. 20.00: Mottakelse på Høgskolen i Alta.
Mandag 10. juni
Kl. 10.00 - 13.00: Åpning og konferanse Kl. 13.00 - 15.00: Lunsj Kl. 15.00 - 18.00: Konferansen fortsetter Kl. 18.00 - 18.30: Pressekonferanse
Tirsdag 11. juni
Kl. 10.00 - 13.00: Åpning og konferanse Kl. 13.00 - 15.00: Lunsj Kl. 15.00 - 18.00: Konferansen fortsetter
Onsdag 12. juni
Kl. 10.00 - 13.00: Åpning og konferanse Kl. 13.00 - 15.00: Lunsj Kl. 15.00 - 18.00: Konferansen avsluttes Kl. 18.00 - 18.30: Pressekonferanse
 
Fakturering
Alle fakturaer sendes til samme adresse, uavhengig av hvilken del av fylkeskommunen som skal betale regningen.
Alle fakturaer må merkes.
Fakturaer til Nord-Trøndelag fylkeskommune sendes til følgende adresse: Nord-Trøndelag fylkeskommune Sentralt fakturamottak Postboks 2560 7735 Steinkjer. Det er viktig at fakturaene er godt merket.
Følgende opplysninger må være med:
Navn på bestillende virksomhet (skole, virksomhet, avdeling e.l.)
Ressursnummer: Alle bestillinger fra Nord-Trøndelag fylkeskommunes virksomheter skal ha et ressursnummer og navn.
Ressursnummeret begynner med 5 og har 5 siffer.
Ressursnummeret til fakturamottaker/attestant må være oppgitt før leverandøren effektuerer ordren.
Ved byggeprosjekt: Prosjektnummer og prosjektnavn
For øvrig forutsettes at man følger standard krav til fakturainformasjon i hht. Bokføringsloven.
Fakturaer fra utenlandske leverandører må ha IBAN-konto og BIC/WIFT adresse.
Fakturaer som ikke tilfredsstiller ovenstående krav vil bli returnert.
Har du spørsmål?
Ring 74113600. Betalingsbetingelser: Nord-Trøndelag fylkeskommunes generelle betalingsbetingelser er følgende: Betalingsfrist 30 dager - hvis ikke annet er avtalt.
 
Regional plan for arealbruk ble vedtatt av fylkestinget 25. april 2013.
Planen har fokus på by- og stedsutvikling, sjø- og kystsonen, bærekraftig arealforvaltning, reindrift, vind- og vannkraft, samfunnssikkerhet og mineralressurser.
Om planarbeidet Regional plan for arealbruk er et resultat av regionalt samarbeid.
Planen omhandler ulike temaområder når det gjelder bruk og vern av arealer i vårt fylke.
Planen er en prioritert planoppgave innenfor Regional planstrategi for Nord-Trøndelag 2012-2016.
Utvikling av en bærekraftig og differensiert regional arealpolitikk.
Regional plan for arealbruk skal bidra til å videreutvikle en lokal og regional arealpolitikk som sikrer balansen mellom økologisk, sosial og økonomisk bærekraft.
Nasjonale signaler og målsettinger må avveies gjennom regional politikk og omsettes til gode helhetsløsninger regionalt og lokalt.
Innen rammene av norsk lov og nasjonal politikk må regional politikk tilpasses ulike typer samfunn i ulike deler av regionen som har ulike forutsetninger og muligheter.
Avveiningen må foretas i politiske prosesser med vekt på lokalsamfunnets utviklingsutfordringer.
Vurderingene må ta hensyn til både faktagrunnlag, verdier, kunnskap og praktisk erfaring.
En slik sammensatt forståelse er grunnleggende for å lykkes med samfunnsutviklingen i nordtrønderske kommuner med ulike utfordringer.
Planstatus for Regional plan for arealbruk vedtatt Regional plan for arealbruk skal legges til grunn for regionale organers virksomhet og for kommunal og statlig planlegging og virksomhet i Nord-Trøndelag.
Den endrer ikke på eksisterende planstrukturer fastlagt i plan- og bygningsloven der kommunene har det primære ansvaret for arealplanleggingen.
Den regionale arealpolitikken skal bidra til å bevare viktige felles kvaliteter.
Planens retningslinjer vil gi kommunene et forutsigbart handlingsrom i deres arealplanlegging.
Retningslinjene er utformet på et overordnet nivå og utløser ikke konsekvensutredning.
Fylkeskommunen og statlige etater vil legge retningslinjene til grunn i sin behandling av plansaker, og innsigelser vil ikke bli gitt til planer som er i samsvar med retningslinjene.
Regional plan for arealbruk initierer videre flere samarbeidsønsker og konkrete samarbeidsprosjekter mellom ulike parter.
Slike samarbeidsprosesser skal koordinere innsats og bidra til et bedret kunnskapsgrunnlag om ulike arealspørsmål.
 
Reindrift / Næringer / Forsiden - Sametinget
Søk tilskudd
Reindrift
Reindrifta har stor betydning for samisk kultur og samfunnsliv, og har uvurderlig verdi som språk- kultur-, identitets- og næringsaktør i samiske områder.
Næringen drives fra Hedmark til Finnmark, på tvers av kommune-, fylkes- og riksgrensene Sverige – Norge.
Ansvarlig politiker
NSR
Aktuelt
Les mer
Les mer
Vis alle saker
 
Representanter / Valgperiode 2009 - 2013 / Arkiv / Forsiden - Sametinget
 
Rettigheter / Bakgrunn / Om Sametinget / Forsiden - Sametinget
Rettigheter"
”Som et viktig grunnlag for sin samepolitikk legger regjeringen til grunn at staten Norge opprinnelig er etablert på territoriet til to folk – samer og nordmenn – og at begge folkene har den samme rett og det samme krav på å kunne utvikle sin kultur og sitt språk.
Denne prinsipielle likeverdigheten er slått fast i Grunnlovens § 110A.”
Sametingets virksomhet berører alle typer rettsspørsmål innenfor alle samfunnsområder.
Samer har ulike typer rettigheter;
individbaserte, som eget folk og som urfolk.
Samer har nedarvede rettigheter til sine tradisjonelle land- og vannområder og rett til ressursene i disse områdene som danner det felles materielle kulturgrunnlaget.
Rettighetene knytter seg også til områder som språk, utdanning, helse og forvaltning av kulturminner.
Rettsgrunnlaget finnes i internasjonale folkerettslige bindende konvensjoner, i intern norsk rett og i samenes sedvaner og rettsoppfatninger.
Som samenes folkevalgte organ i Norge er Sametingets mål å arbeide for anerkjennelse av samenes grunnleggende rettigheter som grunnlag for å ivareta og styrke samisk kultur, språk og samfunnsliv og eksistensen av ulike samiske tradisjoner.
I sammenheng med folkeretten og samiske rettigheter er det viktig å påpeke at:
Urfolksbegrepet ikke er knyttet til de som kom først.
Urfolksbegrepet og urfolksrettigheter er ikke knyttet til arkeologiske bevis om hvem som kom først.
Urfolksrettigheter omfatter rettighetene til de folk som er opprinnelige i et område før en nasjonalstat ble dannet, men som ikke ble respektert som likeverdig.
I ILO-konvensjon nr. 169 om urfolk og stammefolk i selvstendige stater heter det at urfolk er:"
«folk i selvstendige stater som er ansett som opprinnelige fordi de nedstammer fra de folk som bebodde landet eller en geografisk region som landet hører til da erobring eller kolonisering fant sted eller da de nåværende statsgrenser ble fastlagt, og som uansett deres rettslige stilling har beholdt alle eller noen av sine egne sosiale, økonomiske, kulturelle og politiske institusjoner»."
Samer har ikke særrettigheter som går på bekostning av rettighetene til nordmenn forøvrig.
Å være et urfolk betyr ikke at man har mer rett enn andre til land og vann.
Samer har ikke flere rettigheter enn nordmenn til å utnytte naturressurser, med unntak av reindrifta, som i Norge tradisjonelt sett har vært forbeholdt samer.
Andre næringer som landbruk og fiske har sine særrettigheter uavhengig av kulturell tilknytning.
Urfolksrettighetene sikrer at samene skal få like muligheter som nordmenn til å dyrke sin kultur, opprettholde sin livsform og mulighet til å være et folk også i framtiden.
Her forveksler mange spesielle tiltak med særrettigheter.
Det er ingen særrettighet at samiske barn skal få like muligheter som norske barn til å lære sitt morsmål i skolen.
Denne rettigheten er nedfelt i Opplæringsloven og uten den spesifikke lovteksten ville samiske barn blitt diskriminert.
Det som tilsynelatende kan oppfattes som forskjellsbehandling, er ikke annet enn et tiltak som er nødvendig for å sikre likhet, likeverd og like muligheter.
FN konvensjonen om sivile og politiske rettigheter av 1966 (SP) inneholder flere viktige og sentrale folkerettslite normer i samerettslig sammenheng.
Denne konvensjonen er også inkorporert i norske rett med forrang foran andre lover, jf menneskerettsloven.
Særskilt sentrale er artikkel 1 som omhandler folks rett til selvbestemmelse, artikkel 2, 3 og 26 som omhandler ikke-diskriminering og artikkel 27 som slår fast at personer tilhørende etniske, religiøse eller språklige minoriteter ikke skal nektes retten til å utøve sin egen kultur, bekjenne seg til og utøve sin egen religion, eller bruke sitt eget språk.
I forhold til urfolk omfatter artikkel 27 også retten til materiell kulturutøvelse og tradisjonell næringsvirksomhet knytte til bruk av land og naturressurser.
Bestemmelsen etablerer også beskyttelse mot naturinngrep i områder som urfolk bruker til tradisjonell næringsutøvelse.
FNs konvensjon om økonomiske, sosiale og kulturelle rettigheter av 1966 (ØSK) inneholder også artikler av betydning for samerettslige problemstillinger.
Som SP er også ØSK gjennom menneskerettsloven inkorporert i norsk rett med forrang foran andre lover.
Artikkel 1 som omhandler retten til selvbestemmelse er identisk med artikkel 1 i SP. Artikkel 2 nr. 2 og 13 fastslår at stater er forpliktet til å garantere for at gjennomføringen av rettigheter som er nedfelt i ØSK skjer uten noen form for diskriminering.
FNs konvensjon om barns rettigheter av 1989 (BK) har to rettigheter som særskilt nevner urfolksbarns rettigheter.
Artikkel 30 er nesten identisk med SP artikkel 27, med den forskjell at urfolk uttrykkelig er nevnt i BK artikkel 30. Bestemmelsen etablerer folkerettslige forpliktelser for staten i forhold til samiske barns oppvekstvilkår og deres religiøse, kulturelle og språklige rettigheter.
Artikkel 17 (d) etablerer en forpliktelse fra staten til å virke for at media tar særskilt hensyn til urfolksbarns språklige behov.
Barnekonvensjonen er som SP og ØSK inkorporert i norsk rett gjennom menneskerettsloven.
FNs konvensjon om avskaffelse av alle former for rasediskriminering av 1965 (RDK) er det mest sentrale folkerettslige instrument i diskrimineringssammenheng.
Diskriminering av urfolk faller inn under RDK.
FNS rasediskrimineringskomité framhever spesielt at urfolks tap og land av naturressurser til ”koloniser, kommersielle selskaper og statlige foretak” er diskriminerende.
Rasediskrimineringskomiteen uttalte seg blant annet til Regjeringen i Norge sitt forslag til finnmarkslov der den uttrykker bekymring for at lovforslaget i betydelig grad reduserer samisk kontroll og beslutningsmyndighet i forhold til land og naturressurser i Finnmark fylke.
Komiteen ba om at Norge måtte søke å finne løsninger spå landrettighetsspørsmålene som det samiske folket kunne slutte seg til.
http://www.universalhumanrightsindex.org/documents/824/490/document/en/pdf/text.pdf..
13. september 2007 vedtok FNs generalforsamling FNs erklæring om urfolks rettigheter.
Erklæringen omhandler rettighetene til selvbestemmelse, land og ressurser, konsultasjoner for fritt informert samtykke, kultur, kulturarv, tradisjonelle kunnskaper, språk, helse og utdanning.
Erklæringen anerkjenner uttrykkelig urfolks rett til selvbestemmelse, herunder det samiske folkets rett til fritt å bestemme over egen økonomiske, sosiale og kulturelle utvikling og egne naturressurser, samt retten til fritt å bestemme over sin politiske stilling.
Erklæringen understreker også samenes rett til å styrke sin politiske, rettslige og økonomiske institusjoner.
ILO-konvensjonen nr. 169 om urfolk og stammefolk i selvstendige stater av 1989 (ILO 169) er et sentralt folkerettsinstrument i forhold til urfolksrettigheter.
Konvensjonen omhandler landrettigheter, arbeidsvilkår, yrkesopplæring, helse og utdanning.
Konsultasjoner og deltakelse utgjør hjørnesteinen i konvensjonen.
Konvensjonen om biologisk mangfold av 1992 (CBD) er også av relevans for en samerettslig utvikling, særlig gjelder dette artikkel 8j og 10c.
Som ledd i de statlige forpliktelsene for å bevare det biologiske mangfoldet skal statene ”respektere, bevare og opprettholde kunnskapen, nyskapninger og praksis til urfolkssamfunn og lokalsamfunn som lever på tradisjonell måte”.
 
Rundskriv om endring i forskrift om valg til Sametinget / Partier/Valgmedarbeidere / Kampanjeside / Valg og manntall / Forsiden - Sametinget
Rundskriv om endring i forskrift om valg til Sametinget
Rundskriv om endring i forskrift om valg til Sametinget – Om underretning til velgere som bare kan avgi forhåndsstemme til sametingsvalget.
Fornyings-, administrasjons- og kirkedepartementet har fastsatt nytt annet ledd i § 39 a i forskrift 19. desember 2008 nr. 1480 om valg til Sametinget.
Endringen ble kunngjort og trådte i kraft 19. desember 2012.
 
Regionalt utviklingsprogram
Regionalt utviklingsprogram (RUP) for Nord-Trøndelag 2013
Vedtak i Fylkestinget i Nord-Trøndelag 6.12.2012, sak 12/73 Journalsak NTFK 12/12567
Layout: NTFK Regional utviklingsavdeling Trykk: NTFK Kopisenteret
Alle foto er tatt av fotograf Steinar Johansen
Nord-Trøndelag fylkeskommune Fylkets Hus Besøksadresse: Seilmakergata 2 Postadresse: Postboks 2560 7735 Steinkjer
Telefon: 74 11 10 00 Telefaks: 74 11 10 51 E-post: postmottak@ntfk.no Internett: www.ntfk.no
FORORD
Regionalt utviklingsprogram for Nord-Trøndelag 2013 (RUP) er et verktøy for en helhetlig utviklingspolitikk.
Programmet er et godt utgangspunkt for arbeidet for en positiv samfunns- og næringsutvikling i Nord-Trøndelag.
RUP er et viktig verktøy for fylkesrådet for operasjonalisering av den politiske plattformen.
Programmet er endret i forhold til tidligere år med en sterkere strategisk profil.
Programmet utarbeides årlig.
Den strategiske hovedinnretningen vil ligge som et grunnlag for perioden 2013-2016, men vil bli tatt opp til vurdering gjennom den årlige behandlingen, dette for å være oppdatert i forhold til den aktuelle utviklingen.
Det legges videre opp til en bransjenøytral satsing med 3 innsatsområder.
Forankring og eierskap er avgjørende for å lykkes, og fylkesrådet har tro på partnerskap som metode i utviklingsarbeidet.
RUP er ikke fylkeskommunens, men regionens dokument.
Kommunene og RUP-partnerskapet er våre viktigste samarbeidspartnere i utvikling og oppfølging av programmet.
Nord-Trøndelag er et fylke med mange muligheter, men også store utfordringer.
Samfunnet er i endring som følge av store strukturendringer i landbruket.
Industrimiljøene våre er sårbare, og sterkt påvirket av konjunktursituasjonen.
For å møte utfordringene, er fokus og prioritering avgjørende.
Det regionale utviklingsarbeidet må i 2013 har sterk fokus på næringsutvikling og programmets tydelige næringsperspektiv er forsterket.
Det er en balanse mellom hvor stor andel virkemidler som legges ut til andre aktører og det å ha slagkraftige virkemidler på fylkesnivå.
Behovet for større og ressurskrevende satsinger på enkelte steder, og de omfattende utfordringene som landbruket og industrimiljøene sliter med, viser nødvendigheten av å ha slagkraftige virkemidler og tilstrekkelig handlingsrom på fylkesnivå som kan virke på tvers av bransjer og kommunegrenser.
Fylkesrådet er opptatt av kommunenes muligheter for aktivt lokalt næringsutviklingsarbeid.
Programmet representerer en omfattende satsing på kommunene gjennom omstilling og tildeling av fond.
Fylkesrådet ønsker fortsatt regionalt samarbeid i bruken av regionale fond fordi det styrker kompetanse og kapasitet og bidrar til grenseoverskridende perspektiver, men har tillit til at kommunene vil videreføre samarbeidet selv den tidligere stimuleringsordning oppheves.
På vegne av det nord-trønderske partnerskapet vil jeg ønske oss lykke til med arbeidet i 2013
Steinkjer den 13. november 2012
Terje Sørvik fylkesråd for regional utvikling og kultur
Innhold
1. INNLEDNING...
5 1.1. Politisk forankring...
5 1.2. Sammenheng mellom RUP og øvrige planer...
5 1.3. Viktige partnerskap og samhandlingsarenaer...
5 1.4. Hvem gjelder programmet for?
6
2. NORD-TRØNDELAG, HER ALT ER MULIG – UANSETT...
7
3. NÆRINGSPOLITISKE UTFORDRINGER OG MULIGHETER...
8 3.1. Befolkning, arbeidsmarked og boligmarked...
8 3.2. Kompetanse og FoU...
8 3.3. Innovasjon, entreprenørskap og internasjonalisering...
8 3.4. Landbruk og naturressurser...
9 3.5. Infrastruktur og attraktivitet...
9 3.6. Klima, energi og miljø...
9
4. VISJON OG HOVEDMÅL...
10 4.1. Visjon...
10 4.2. Hovedmål...
10
5. PRIORITERTE INNSATSOMRÅDER I 2013...
12 5.1. Infrastruktur og næringsnettverk...
12 5.2. Rekruttering til nordtrøndersk arbeids- og næringsliv...
13 5.3. Kompetanse for framtidig næringsvirksomhet...
13
6. ØKONOMISKE VIRKEMIDLER OG VIRKEMIDDELAKTØRER...
15 6.1. Fylkeskommunale utviklingsmidler...
15 6.2. Programområder med egne økonomiske rammer...
15 6.2.1. Interreg...
15 6.2.2. Omstilling...
16 6.2.3. Sørsamisk språk, næring og kultur...
16 6.2.4. Kompensasjonsmidler for regionalt differensiert arbeidsgiveravgift...
17 6.2.5. VRI Trøndelag...
17 6.2.6. Regionalt Forskningsfond Midt-Norge...
17 6.3. Samlet fylkeskommunal utviklingsinnsats i RUP 2013...
18 6.4. Innovasjon Norge...
19 6.5. Kommunalt arbeid for næringsutvikling...
19 6.6. Fylkesmannen i Nord-Trøndelag...
20
7. MÅL- OG RESULTATSTYRING...
21
8. VEDLEGG...
22
1. INNLEDNING
Regionalt utviklingsprogram for Nord-Trøndelag (RUP) er et verktøy for en helhetlig og koordinert utviklingspolitikk for fylket.
RUP konsentrerer seg først og fremst om strategier og tiltak som er mulig å følge opp med regional innsats og virkemidler, og angir retningen for bruken av sentrale utviklingsaktørers virkemiddelbruk.
Programmet utarbeides årlig med en strategisk hovedinnretning som ligger fast for perioden 2013-2016. Programmet har et bredt samfunnsperspektiv hvor næringsperspektivet er det mest sentrale, og dermed mest fokusert.
1.1. Politisk forankring RUP bygger på følgende politisk grunnlag:
 Føringer fra staten, bl.a. tildelingsbrev fra Kommunal- og regionaldepartementet (KRD)
 Regional planstrategi 2012-2016
 Fylkesrådets politiske plattform «Nord-Trøndelag inn i framtida»
 Økonomistrategier i Fylkestinget i juni 2012
Følgende politiske perspektiver er sentrale for det regionale utviklingsarbeidet og for virkemiddelbruken gjennom programmet:
 Ungdom
 Miljø
 Likestilling og mangfold
 Universell utforming
1.2. Sammenheng mellom RUP og øvrige planer Fylkestinget i Nord-Trøndelag vedtok i juni 2012 Regional planstrategi for NordTrøndelag 2012-2016. Den fastslår at RUP skal utarbeides årlig som et regionalt strategidokument uten prosesskrav etter plan- og bygningsloven.
Planstrategien trekker opp en rekke utfordringer og muligheter (se kap. 3).
Innretningen av virkemiddelbruken skal søke å møte disse utfordringene.
Dermed er innsatsområdene i RUP direkte avledet av planstrategien.
Planstrategiens planoversikt viser at det finnes en rekke tema- og bransjeplaner/strategier.
RUP skal medvirke til å oppfylle mål og strategier i andre regionale tema, bransje- og strategiplaner i fylket (se vedlegg 1). 1.3. Viktige partnerskap og samhandlingsarenaer Partnerskap er en viktig arbeidsmetodikk i det regionale utviklingsarbeidet i NordTrøndelag.
Partnerskap forstås som et forpliktende samarbeid med dialog, felles ressursinnsats og ansvarsfordeling.
RUP-partnerskapet RUP-partnerskapet er det strategiske partnerskapet knyttet til RUP og fungerer som styringsgruppe for arbeidet.
RUP-partnerskapet består av følgende organisasjoner/aktører: NHO Trøndelag, LO, KS, NAV Nord-Trøndelag, Norges Forskningsråd, Høgskolen i Nord-Trøndelag, Trøndelag Forskning og Utvikling, SIVA, Fiskeridirektoratet, Nord-Trøndelag Barne- og Ungdomsråd, Innovasjon Norge, Fylkesmannen i Nord-Trøndelag og Nord-Trøndelag fylkeskommune.
Fylkeskommunen har lederskap og sekretariat.
Kommunene i Nord-Trøndelag Kommunene har en sentral rolle i RUP.
Årlig gjennomføres regionale møter med alle kommunene i fylket for operasjonalisering av de årlige programmene og innspill til påfølgende års program.
Kommunene deltar også i RUP-partnerskapet gjennom KS.
Fylkeskommunen deltar på regionrådenes møter.
Nord-Trøndelag Forum for Næringsutvikling, som består av kommunenes næringsansvarlige, er direkte involvert i RUP-prosessen, og i forvaltning av de kommunale/regionale fondene.
Samarbeidet mellom fylkeskommunen, Innovasjon Norge og kommunene om forvaltningen av kommunale/regionale fond reguleres gjennom årlige tildelingsbrev.
Hver høst legges utkast til neste års RUP fram for kommunene og RUP-partnerskapet på Sannanmøtet.
Ungdomskonferansen Ungdomskonferansen er fylkets viktigste politiske møteplass mellom ungdom og politikere.
135 ungdommer, fylkestingspolitikere og ordførere samles for å gi konkrete føringer for framtidens Nord-Trøndelag.
Ungdomskonferansen er NordTrøndelags svar på Ungdommens fylkesting, og føringer som blir gitt på denne arenaen er viktige signaler for prioriteringer i RUP.
Resultatene fra Ungdomskonferansen 2012 var følgende 3 prioriteringer:
 Legge til rette for aktive møteplasser for ungdom
 Redusere mobbing
 Videreføre og videreutvikle ungdomskonferansen
1.4. Hvem gjelder programmet for?
RUP er et verktøy for å samordne ulike aktørers innsats og skape en felles mobilisering rundt de viktigste innsatsområdene i fylket.
RUP er et redskap for alle aktører i Nord-Trøndelag som jobber med regional utvikling.
RUPpartnerskapet er det strategiske partnerskapet for RUP, og det er spesielt viktig at disse aktørenes virkemiddelbruk og utviklingsarbeid understøtter en samlet utviklingspolitikk for fylket.
2. NORD-TRØNDELAG, HER ALT ER MULIG – UANSETT
Mennesket er fylkets viktigste ressurs og ungdommen er morgendagens innbyggere og etablerere.
På nasjonalt nivå er Nord-Trøndelag vurdert som et foregangsfylke når det gjelder å gi ungdom muligheter for medvirkning.
Fylket er preget av regionale variasjoner, både i næringsstruktur og i bosettingsmønster.
Næringslivet består i stor grad av små og mellomstore bedrifter.
Flest innbyggere er bosatt langs aksen Stjørdal-Steinkjer.
Nord-Trøndelags næringsstruktur er sterkt preget av primærnæringene, som er avgjørende for bosetting, sysselsetting og utvikling.
Nord-Trøndelag er det fylket i landet hvor landbrukets relative betydning er størst.
Strukturendringene de siste årene har hatt stor påvirkning på samfunnsutviklingen.
Kystområdene i Trøndelag er svært godt egnet for havbruk, og oppdrettsnæringa står for over 40 prosent av all eksport i Nord-Trøndelag.
Matsektoren gir nye muligheter både for grønn og blå sektor.
Virksomheten i Norskehavet skaper stor aktivitet og omfattende ringvirkninger, og Statoils virksomhet og resten av driftsmiljøet på Stjørdal er viktig for verdiskaping i regionen.
Fylkets industrimiljø er konjunkturavhengige.
De største er offshoreverftet Kværner på Verdal og Norske Skog på Skogn.
Med utgangspunkt i disse er det etablert innovasjonsmiljø der målet er produktutvikling, innovasjon og nyetableringer.
Fylkets kultur-, utmarks- og naturressurser gir grunnlag for opplevelsesbaserte næringer.
Stjørdalsregionen har en betydelig kurs- og konferansesektor, og Trondheim Lufthavn Værnes gir nærhet til nasjonale og internasjonale markeder.
Fylkets kunnskaps- og forskningsmiljø, med Høgskolen i Nord-Trøndelag og Trøndelag Forskning og Utvikling som de største, er – sammen med kunnskapsmiljøene i Trondheim - viktige for kunnskap og innovasjon.
Det har grodd fram flere gode innovasjonsmiljø og bedriftsklynger i fylket de siste årene som er viktige verktøy for nyskaping og næringsutvikling.
3. NÆRINGSPOLITISKE UTFORDRINGER OG MULIGHETER
Dette kapitlet beskriver hovedutfordringer og muligheter for nærings- og samfunnsutvikling i Nord-Trøndelag som utviklingsarbeidet gjennom RUP skal søke å møte.
Utfordringer og muligheter for enkeltbransjer er nærmere omtalt i egne bransjestrategier (oversikt se vedlegg 1).
3.1. Befolkning, arbeidsmarked og boligmarked Folketallet i Nord-Trøndelag vokser, men fylket har lavere befolkningsvekst enn landsgjennomsnittet og store regionale variasjoner i befolkningsutviklingen.
Positiv utvikling i næringslivet gjør at rekruttering av kompetent arbeidskraft, spesielt til fagstillinger som krever fagbrev og høyere utdanning, er en stor utfordring både for næringsliv og offentlig sektor.
Tilgang på arbeidsplasser for par i samme arbeidsmarkedsregion er en utfordring.
Nord-Trøndelag har en større andel av befolkningen utenfor den ordinære arbeidsstyrken enn andre fylker, og det ligger muligheter i å trekke flere av disse inn i aktivt arbeid.
Tilgang på boliger er en begrensende faktor for rekruttering til arbeidsmarkedet i mindre sentrale regioner.
3.2. Kompetanse og FoU Det er sannsynlig at veksten i næringslivet hovedsakelig vil skje innen næringer som etterspør arbeidskraft med høyere utdanning.
Det er en utfordring å fordele veksten av kompetansearbeidsplasser jevnt mellom sentrale strøk og andre regioner.
Etterspørselen etter forskning i fylket er lav.
Dette gjelder med få unntak både offentlig sektor og næringsliv.
Det er behov for å bedre tilgangen på FoU både til næringslivet og offentlig sektor gjennom å synliggjøre mulighetene som ligger i forskning og stimulere til prosjekter for å ta i bruk FoU.
Innenfor FoU, og en rekke andre utviklingsområder, har nordtrønderske aktører et høyt ambisjonsnivå.
Her er samarbeid og alliansebygging en viktig strategi.
3.3. Innovasjon, entreprenørskap og internasjonalisering Nordtrøndersk næringsliv er preget av lav lønnsomhet og lavt antall nyetableringer.
Innovasjonsgraden i næringslivet er, iflg. Telemarksforskning, høy, og her gjelder det å holde trykket oppe.
Flere industrimiljø og bransjer er svært følsomme for konjunkturendringer.
Videre er det mangel på risikovillig kapital for å understøtte knoppskytinger og næringslivets utviklingspotensial.
Det gjennomføres en rekke tiltak for å oppnå økt entreprenørskap, men NordTrøndelag har lavere etablererfrekvens enn andre fylker, og for få av de nyetablerte bedriftene vokser.
For å møte denne utfordringen er det nødvendig å samordne og spisse innsatsen på entreprenørskap.
Fylkets næringsliv har liten eksportandel, og det ligger muligheter i å kunne utnytte internasjonale potensial innenfor flere sektorer, bl.a. gjennom økt markedskompetanse.
Med utgangspunkt i virksomheten i Norskehavet er det potensial for ytterligere verdiskaping og økt leveranseandel fra næringslivet i landsdelen.
3.4. Landbruk og naturressurser Samfunnsutviklingen i fylket påvirkes av store strukturendringer og lav lønnsomhet i landbruket.
Det er samtidig politisk vedtatt å øke matproduksjonen med 20 % innen 2030. Markedsutviklingen for lokale matspesialiteter er imidlertid positiv og her ligger det muligheter i å skape nye produkter.
Lokal matproduksjon, natur- og kulturbasert reiseliv samt grønne velferdstjenester er eksempler på nye næringer på bygdene hvor det er utviklingsmuligheter.
Konfliktene mellom rovdyrpolitikk og beitenæringer, samt miljørestriksjoner på næringsvirksomhet, er en utfordring for utnyttelse av fylkets skog- og utmarksarealer.
Trelastbransjen har utfordringer som følge av konjunktursituasjonen og liten lokal avvirkning.
Det ligger positive muligheter i flere drivverdige mineralforekomster som er kartlagt i Namdalen og i Verdal.
Med økte priser representerer dette muligheter for næring og sysselsetting.
3.5. Infrastruktur og attraktivitet Nord-Trøndelag ligger på landstoppen når det gjelder bredbåndsutbygging.
Likevel er ikke alle deler av fylket fullt utbygd, og fylkeskommunen vil fortsatt være en pådriver for full utbygging av bredbåndsnettet.
Bredbåndsteknologien gir muligheter innen næringsutvikling og bolyst som kan utnyttes i enda større grad enn enkelte kommuner har gjort så langt.
Vegstandarden på enkelte strekninger holder ikke nødvendig kvalitet ift. næringslivets transportbehov, her er laksenæringa på kysten et godt eksempel.
Bedre livskvalitet gjennom et helhetlig fysisk, sosialt og kulturelt miljø betyr stadig mer for folk.
Befolkningen og næringslivet stiller skjerpede krav til gode estetiske omgivelser og opplevelser.
En videre opprusting og utvikling av våre offentlige rom gir muligheter til å fremme kulturen og utvikle egne stedsidentiteter.
Dette er vesentlig i forhold til lokal stolthet og en samfunnsutvikling basert på tilhørighet og deltakelse.
3.6. Klima, energi og miljø Midt-Norge er et underskuddsområde på kraft.
Statnett bygger ut og forsterker sentralnettet for effektiv overføring av elektrisitet mellom overskudds- og underskuddsområder, og for å gi plass for ny elproduksjon.
Energi- og miljøsektoren er på vei opp i Midt-Norge, både innen bio-, vind- og vannkraft.
Knyttet til energiområdet er det spesielt stor økning innen leveranser til petroleumssektoren.
Utfordringen er å holde trykket oppe, gjennom blant annet å forsterke forskningsfokuset i miljøene.
Fortsatt synliggjøring av enøk-muligheter og av skogens potensial i klimasammenheng, til skogproduksjon og bruk av trevirke i bygg og bioenergi, er viktig.
4. VISJON OG HOVEDMÅL
4.1. Visjon Visjonen for det regionale utviklingsarbeidet er Verdiskaping og livskvalitet i Nord-Trøndelag
4.2. Hovedmål Næringsvekst i Nord-Trøndelag er hovedmålet for arbeidet med regional utvikling i fylket.
Det betyr at hovedfokuset i virkemiddelbruken hos regionens sentrale utviklingsaktører er innrettet mot dette målet.
Det tidligere målet om at 90 % av virkemidlene skal ha et direkte eller indirekte næringsperspektiv videreføres.
Virkemidlene i programmet skal bidra til regional utvikling.
Programmet har fokus både på økonomisk verdiskaping og et godt samfunn for menneskene som bor her.
Det innebærer i tillegg til direkte næringsrettede tiltak også innsats på en del områder som skal skape økt livskvalitet og bolyst.
Aktuelle tiltaksområder som understøtter visjonens fokus på livskvalitet er stedsutvikling, attraktivitetsfremmende tiltak og utbygging av kulturell infrastruktur.
Programmet tar høyde for å støtte utviklingsprosjekter innen disse områdene.
I tillegg vil endel næringsretta tiltak også ha en bolystdimensjon, som eksempelvis bredbåndsutbygging.
Måloppnåelse skal vurderes etter at programperioden er over.
Gjennom å uttrykke hovedmålet som et antall målbare parametere, ligger følgende modell til grunn for vurdering av måloppnåelse av RUP: Modellen forutsetter at det er positive sammenhenger mellom næringslivets innovasjonsevne og næringsvekst, næringslivets lønnsomhet og næringsvekst osv. Når det gjelder attraktivitetsparameteren sier den noe om både fylkets attraktivitet for næringsutvikling og bosetting jfr. også programmets visjon.
Måloppnåelse vurderes etter at programperioden er over, altså når det foreligger tall for 2016. Målet er at da skal utviklingen i fylket innenfor de nevnte parameterne ha hatt en utvikling minst på landsgjennomsnittet.
Utgangspunktet for målingen er nivået for 2012. Se også kapittel 7 om mål- og resultatstyring.
RUP utarbeides årlig, og det er viktig å følge med på utviklingen, slik at innsatsen kan korrigeres underveis og innrettes etter de verktøy og virkemidler som viser seg å lykkes best.
Modellen vil, i tillegg til å gi et målegrunnlag, også være et bidrag til å utvikle/peke ut innsatsområder i de årlige utviklingsprogrammene – hvor det må settes inn innsats for å få til næringsvekst.
5. PRIORITERTE INNSATSOMRÅDER I 2013
For 2013 vil RUP-partnerskapet prioritere områdene infrastruktur, rekruttering og kompetanse.
Utvalget er gjort blant de utfordringer og muligheter som er beskrevet i kapittel 3, og med bakgrunn i innspill fra kommunene og RUP-partnerskapet.
Prosjekter som skal finansieres gjennom programmet vil bli vurdert i lys av disse prioriteringene.
Programmet er bransjenøytralt og det er et bevisst valg at enkeltnæringer ikke er definerte som egne prioriterte områder.
For disse er det utarbeidet egne bransjeplaner, se oversikt i vedlegg 1.
5.1. Infrastruktur og næringsnettverk Infrastruktur brukes i denne sammenheng i overført betydning.
Med infrastruktur menes eksempelvis anlegg som må til for å få bredbånd og mobilsignaler fram dit folk bor over hele fylket.
I tillegg kan det også være overordnede tiltak som må gjøres for en nødvendig profilmarkedsføring av reiselivet i regionen.
Kulturell infrastruktur og stedsutvikling er viktig for identitetsutvikling, kulturbasert næring og etableringsattraktivitet.
Dette satsingsområdet innbefatter også den rådgivning som innovasjonsselskapene gir overfor nyetablerere og samarbeidet mellom bedrifter i ulike nettverksprogram.
Vi kaller derfor alt dette for infrastruktur og næringsnettverk.
Fylkeskommunen er pådriver for å bygge ut bredbånd i Nord-Trøndelag.
Utbygging av raskt bredbånd også i de ikke kommersielle områdene av fylket er viktig for næringsutvikling og bolyst.
Fylkeskommunen vil derfor bidra til å fullføre utbygging av moderne infrastruktur som bredbånd og mobiltelefoni over hele fylket.
Kommunene og fylkeskommunen er en viktig del av infrastrukturen gjennom å sikre gode tjenestetilbud for innbyggere og næringsliv i fylket.
Et samfunn i endring krever en utviklingsorientert offentlig sektor, der tjenestetilbudet utvikles i takt med samfunnsendringene.
Her er FoU er et viktig virkemiddel.
Det er etablert ordninger som kan stimulere til dette, f.eks. offentlige utviklingskontrakter og Regionale Forskningsfond.
Vi har seks ulike innovasjonsmiljøer i Nord-Trøndelag som er tatt opp i nasjonale program.
Disse selskapene skal bidra til god samhandling mellom gründere, bedrifter og FoU-miljø og hjelpe fram gründerbedrifter som er knyttet til miljøene.
Erfaring viser at innovasjoner skjer lettere i en bedriftsklynge enn i den enkelte bedrift.
De siste årene er det etablert flere bedriftsklynger i Nord-Trøndelag og tre av disse har fått nasjonal finansiering gjennom Arena-programmet.
I tillegg er det flere bedriftsnettverk i Nord-Trøndelag.
Disse miljøene bør støttes og videreutvikles.
Eksempler på tiltak for bedre infrastruktur og næringsnettverk:
 Legge til rette for ytterligere fiberdekning og bedre mobildekning
 Bidra til å støtte tilretteleggende tiltak som støtter opp omkring satsingen på
 Bidra til utvikling av innovasjonsmiljøene som er tatt opp i nasjonale programmer
 Støtte opp omkring bedrifter og miljøer som ønsker å utvikle seg innenfor
 Legge til rette for økt bruk av FoU for å utvikle offentlige tjenester
5.2. Rekruttering til nordtrøndersk arbeids- og næringsliv Rekruttering av kompetent arbeidskraft, spesielt til fagstillinger som krever fagbrev og høyere utdanning, vil i framtida fortsatt være krevende både for næringsliv og offentlig sektor.
På samme måte vil tilgang til arbeidsplasser for par i samme arbeidsmarkedsregion og muligheter for karriereutvikling være en utfordring.
Arbeidsinnvandring er nødvendig for at enkelte sektorer skal få dekket behovet for relevant arbeidskraft, og integrering og inkludering av innvandrere blir derfor viktig og gir muligheter i mange kommuner.
Konkurransen om arbeidskraften er global.
Derfor må det tas hensyn til de etiske spørsmål som reises i forbindelse med rekruttering av arbeidskraft fra fattige land.
Nord-Trøndelag har en utfordring i å synliggjøre at fylket er et attraktivt bostedsalternativ både når det gjelder infrastruktur, servicetilbud samt sosiale og kulturelle betingelser.
Det er et stort samfunnsproblem at ungdom faller utenfor skole og arbeidsliv.
Hvis man fikk flere av disse ungdommene inn i utdanning eller jobb, ville det ha positive effekter på rekrutteringsutfordringene.
Her må ansvarlige aktører jobbe helhetlig og samhandle om iverksetting av konkrete og målrettede tiltak.
Oppvekstprogrammet i Nord-Trøndelag er et viktig verktøy i denne sammenheng.
Eksempler på tiltak for rekruttering:
 Tilrettelegge for rekruttering og inkludering av utenlandsk arbeidskraft
 Bedre tilpasning mellom utdanning og arbeidslivets behov for kompetanse
 Legge til rette for å beholde og utvikle kompetanse i næringer/bransjer
 Utvikle steder hvor det både er attraktivt å bo og å etablere seg
 Legge til rette for aktivt utviklingsarbeid
5.3. Kompetanse for framtidig næringsvirksomhet Framtidige arbeidsplasser i Norge vil være kompetansekrevende.
Kompetanse har stor betydning for innovasjonsevne og vekstkraft i næringslivet.
Det er derfor nødvendig for nordtrøndersamfunnet å investere i kompetanse på alle nivå.
Høgskolen i Nord-Trøndelag og kunnskapsmiljøene for øvrig må tilby sin kompetanse eksternt og næringslivet må i større grad se gevinstene med samarbeid med kunnskapsmiljøene.
Nordtrøndersk næringsliv er lite internasjonalt orientert.
Betydningen av ny kunnskap gjennom nettverk og strategiske allianser internasjonalt øker.
For næringslivet er det viktig å opparbeide seg tilstrekkelig markedskompetanse for å kunne virkeliggjøre internasjonale markedsmuligheter.
Enkelte industri- og kunnskapsmiljø i fylket har markert seg på landsbasis, og denne posisjonen er nådd med utgangspunkt i innovasjon, kompetanse- og teknologiutvikling.
Det er viktig å utfordre fylkets kunnskapsaktører og bedrifter til nærmere samhandling om målrettede satsinger som kan bidra til næringsmessig vekst.
Forskning og utvikling skjer både direkte i bedriftene og på de enkelte forskningsinstitusjoner.
Økt bruk av forskning er nødvendig for å videreutvikle det nordtrønderske næringslivet.
Regional FoU-strategi for Trøndelag vil være førende for satsinger innenfor RUP-partnerskapet i 2013.
Eksempler på tiltak for økt kompetanse:
 Tilrettelegge for mer samhandling mellom næringslivet og FoU-institusjonene
 Tilby et utdanningstilbud som gir muligheter for å tilegne seg den kunnskap som næringslivet etterspør.
Dette omfatter også tilbud innen etter- og videreutdanning
 Tilrettelegge for desentralisert etter- og videreutdanning
 Utvikle bestillerkompetansen i næringslivet
 Sikre at alle prosjekter som finansieres via RUP koordineres med pågående satsinger innenfor VRI Trøndelag og Regionalt Forskningsfond Midt-Norge
6. ØKONOMISKE VIRKEMIDLER OG VIRKEMIDDELAKTØRER
I dette kapitlet omtales fylkeskommunens utviklingsmidler, samt områder i utviklingsarbeidet hvor fylkeskommunen overfører midler til andre virkemiddelaktører, som Innovasjon Norge og kommunene.
Disse satsingene er en viktig del av fylkeskommunens partnerskapsarbeid og fylkeskommunen har, i tillegg til finansieringsrollen, også viktige roller i oppfølgingen.
RUP er førende for alle aktørene som er omtalt i programmet.
6.1. Fylkeskommunale utviklingsmidler Programmets utviklingsinnsats skal ivareta hele fylket.
De økonomiske virkemidlene kommer i hovedsak fra KRD med føringer om at midlene skal styrke grunnlaget for bosetting og verdiskaping i områder og landsdeler med særlige utfordringer.
Midlene skal i hovedsak brukes innenfor det distriktspolitiske virkeområdet.
90 prosent av fylkeskommunens utviklingsmidler skal gå til prosjekter der målet direkte eller indirekte er næringsutvikling.
Fylkeskommunens utviklingsmidler skal gå til nye og pågående utviklingsprosjekter i samsvar med programmets mål og innsatsområder.
Driftsoppgaver støttes ikke.
Fylkeskommunen støtter tilretteleggende utviklingsprosjekter.
Sammenheng med gjeldende politikk, planer og bransjestrategier skal synliggjøres.
Prosjekter må sannsynliggjøre en regional effekt, eksempelvis effekt ut over en kommune.
RUP representerer ikke økonomiske virkemidler for utbygging av offentlig fysisk infrastruktur som veier, flyplasser, broer og bane.
Nasjonal Transportplan og Fylkesvegplanen er de viktigste plandokumenter i denne sammenheng.
Det kan være aktuelt å støtte utredninger og forprosjektoppgaver innenfor infrastrukturområdet med regionale utviklingsmidler.
Kommunale planprosesser støttes ikke.
RUP-midler skal ikke brukes til oppfølging av Oppvekstprogrammets anbefalinger og tiltak.
Men avleda prosjekt som er i samsvar med RUP-ens prioriteringer, kan være aktuelle for finansiering gjennom programmet.
6.2. Programområder med egne økonomiske rammer
6.2.1. Interreg
Gjeldende interregprogram går fra 2007-2013. Fylkeskommunen har positive erfaringer med samarbeidet Trøndelag – Jämtland og deltar i Interreg IV-A (Sverige/Norge) som kom i gang i 2008.
Den sørsamiske interregsatsingen er lagt til Interreg IV-A NORD-programmet og Nord-Trøndelag fylkeskommune har sekretariatet for dette Program er utarbeidet for de ulike interregprogrammene og fylkeskommunen medfinansierer prosjekt med midler avsatt i RUP.
Det kan også stimuleres til deltakelse i andre EU-programmer med disse midlene.
6.2.2. Omstilling
Ved ekstraordinære utfordringer knyttet til nedleggelse av næringsvirksomhet i en kommune, kan det søkes om status som omstillingskommune (”Statlig ekstrainnsats i omstillingsområder”).
Både kommunen selv, fylkeskommunen, Innovasjon Norge og staten har da et langsiktig oppfølgingsansvar.
I NordTrøndelag er det for tiden en region og to kommuner som følges opp spesielt.
Meråker kommune fikk i 2007 status som omstillingskommune som følge av at Elkem la ned smelteverksdrifta i Kopperå.
Fylkeskommunen fikk i 2007 fra KRD tilført kr. 25 mill. for omstillingsperioden (2008-13), og det forventes at fylkeskommunen tilfører kommunen en ekstrainnsats på kr. 11 mill. Det avsettes i 2013 kr. 4.130.000 av den statlige rammen og kr. 1.800.000 fra fylkeskommunen til dette arbeidet.
Prosjektet gjennomføres etter oppdaterte planer.
Det er igangsatt et strategisk arbeid for oppfølging av omstillingsarbeidet.
Nærøy kommune har de siste årene mistet et betydelig antall arbeidsplasser.
Som følge av dette har fylkeskommunen fått ekstrabevilgninger over Statsbudsjettet som sammen med bidrag fra fylkeskommunen og de tre kommunene i Ytre Namdal (Nærøy, Leka og Vikna), har gitt grunnlag for et regionalt omstillingsprosjekt med årlig ramme på kr. 6 mill.
Omstillingsarbeidet ble igangsatt høsten 2010 og forutsatt statlig oppfølging på samme nivå som tidligere år vil samme ramme for fylkeskommunens bidrag legges til grunn i 2013.
I august 2012 besluttet styret i Sødra Cell AS å avvikle sitt eierskap i Sødra Cell Folla AS.
Den umiddelbare virkningen av dette var at grunnlaget for nærmere 70 arbeidsplasser i Verran kommune falt bort.
I denne situasjonen har kommunen med støtte fra et bredt regionalt partnerskap iverksatt et forprosjekt med tanke på et omstillingsarbeid i kommunen.
Fylkeskommunen har intensjon om en omstillingsinnsats i Verran på kr. 3 mill. Innretning og omfang på dette arbeidet vil bli avklart gjennom forprosjektet.
Innovasjon Norge har sammen med fylkeskommunen en faglig oppfølgingsrolle opp mot disse kommunene.
Erfaringer fra tidligere omstillingsprosjekter vil være en del av denne oppfølgingen.
6.2.3. Sørsamisk språk, næring og kultur Nord-Trøndelag har en sørsamisk befolkningsgruppe.
Tradisjonelt er den sørsamiske kulturen sterkt knyttet til reindriftsnæringen som har utviklet seg til å være en hovedbærer av den sørsamiske kulturen.
Høgskolen i Nord-Trøndelag har den nasjonale rollen innen høyere utdanning når det gjelder sørsamisk språk og kultur.
Grong videregående skole har et tilsvarende ansvar innen videregående opplæring i Nord-Trøndelag.
Nord-Trøndelag har en betydelig satsing på sørsamisk språk, næring og kultur.
Se også kap. 6.2.1 Interreg med en egen sørsamisk satsing.
6.2.4. Kompensasjonsmidler for regionalt differensiert arbeidsgiveravgift I 2007 ble regionalt differensiert arbeidsgiveravgift (RDA) gjeninnført.
Bortsett fra Leksvik og Frosta, fikk alle kommunene i fylket ordningen tilbake som tidligere.
I Statsbudsjettet mottar fylkeskommunene midler over kap. 551 post 61 for en ekstrainnsats i kommuner med bedrifter som ikke fikk tilbake ordningen.
Ordningen er todelt:
 direktekompensasjon til bedrifter for økte kostnader.
I og med at de aller fleste kommunene i Nord-Trøndelag har fått tilbake ordningen, er dette beskjedne beløp for vårt fylke (i 2012 kr. 880.000).
Midler som tilflyter fylket innenfor ordningen fordeles i samarbeid med berørte kommuner.
 bevilgning som har sitt opphav i endringer i beregningsgrunnlaget for kompensasjon.
I 2012 fikk Nord-Trøndelag tildelt en pott på kr. 9.1 mill. øremerket utbygging av bredbånd og annen infrastruktur.
Ordningen videreføres i 2013, men fordelingen er ikke klar før våren 2013.
6.2.5. VRI Trøndelag VRI Trøndelag (Virkemidler for regional FoU og innovasjon) er et samarbeid mellom forskningsmiljø, virkemiddelaktører og næringsliv i Trøndelag.
Gjennom VRI Trøndelag kan bedrifter i regionen få tilgang til FoU-basert bistand i sine utviklingsprosesser (FoU: forskning og utvikling).
Gjennom ordninger som kompetansemegling og studentmobilitet kan VRI Trøndelag bidra til å finne den beste kompetansen i forhold til bedriftens utfordringer, og gi økonomisk støtte til innkjøp av denne kompetansen.
Satsingsområdene i VRI Trøndelag er mat, fornybar energi og miljøteknologi og opplevelsesnæringer.
I enkelte tilfeller kan også prosjekter utenfor disse innsatsområdene støttes.
6.2.6. Regionalt Forskningsfond Midt-Norge Det midtnorske forskningsfondet er et samarbeid mellom fylkene Nord-Trøndelag, Sør-Trøndelag og Møre og Romsdal.
Fondet disponerer en årlig ramme på om lag 25-30 mill. kroner og satsingsområdene er marin sektor, mat, maritim sektor, olje/gass, fornybar energi og miljøteknologi og innovasjon i offentlig sektor.
Målet med ordningen er å styrke forskning for regional innovasjon og regional utvikling og mobilisere til økt FoU-innsats i regionene.
Videre skal de regionale forskningsfondene bidra til økt forskningskvalitet og utvikling av gode og konkurransedyktige FoU-miljøer i regionene.
6.3. Samlet fylkeskommunal utviklingsinnsats i RUP 2013
Tilgang virkemidler 2013: Regionale utviklingsmidler: KRD utviklingsmidler (kap. 551 post 60) 102.190.000 KRD Interregmidler sentralt (kap. 551 post 60) 5.490.000 KRD ekstrainnsats omstilling (Meråker, fond) 4.130.000 Landbruks- og matdepartementet (RLK-midler) 1.740.000 FK Fylkeskommunale utviklingsmidler 26.770.000 Sum regionale utviklingsmidler 140.320.000
Øremerkede midler: KD Spillemidler til idrettsanlegg, nærmiljøanlegg og kulturbygg 43.000.000 FK Tilskudd til friluftsspel og festivaler 1.100.000 FK Friluftsmidler 310.000 Sum øremerkede midler: 44.410.000
SUM nye midler 184.730.000 Eventuelle restmidler fra 2012 Samlet utviklingsinnsats i 2013 184.730.000
I tillegg kommer en del statlige virkemidler som tildeles i 2013. Nivået var i 2012: Sametinget Tospråklighetsmidler 1.200.000 Direktoratet for naturforvaltning Friluftsmidler 600.000
Direktoratet for naturforvaltning Midler til viltformål 400.000
KRD Kompensasjonsmidler for regionalt differensiert arbeidsgiveravgift (RDA) 9.890.000
Fordeling virkemidler 2013: Bevilgninger til andre forvaltere: Innovasjon Norge 52.000.000 Kommunale/regionale fond 20.030.000 Omstillingskommuner 13.430.000 Interreg 6.490.000 Sum bevilgninger til andre forvaltere: 91.950.000
Øremerkede midler forvaltet av fylkeskommunen: Sørsamisk språk, næring og kultur 500.000 Rekruttering, likestilling og kompetanse i landbruket (RLK) 1.740.000 Fylkeskommunale friluftsmidler 310.000 Spillemidler til idrettsanlegg, nærmiljøanlegg og kulturbygg 43.000.000 Tilskudd til friluftsspel og festivaler 1.100.000 Sum øremerkede midler forvaltet av fylkeskommunen 46.650.000
Frie fylkeskommunale utviklingsmidler til satsinger i RUP 46.130.000 Eventuelle restmidler fra 2012 Samlet utviklingsinnsats i RUP 2013 184.730.000
Forkortelser: KRD: Kommunal- og regionaldepartementet RLK: Rekruttering, likestilling og kompetanse i landbruket KD: Kulturdepartementet FK: Fylkeskommunen
6.4. Innovasjon Norge Innovasjon Norge eies av Nærings- og handelsdepartementet og fylkeskommunene.
Kontoret i Nord-Trøndelag er det redskap fylkeskommunen benytter i det bedriftsrettede arbeidet.
Fylkeskommunen vil i 2013 overføre kr. 49.750.000 til Innovasjon Norge til bedriftsutvikling og kr. 2.250.000 til transportstøtte.
I tråd med de næringspolitiske utfordringer beskrevet foran, bes Innovasjon Norge arbeide med innovasjon, entreprenørskap og internasjonalisering.
Innovasjon Norge bes også å videreføre etablereropplæringen på vegne av det regionale partnerskapet, samt å opprettholde innsatsen overfor ungdom og kvinner.
Som en følge av de prioriterte innsatsområdene bes Innovasjon Norge særlig å arbeide med bedriftsklynger og bedriftene i disse klyngene.
6.5. Kommunalt arbeid for næringsutvikling Kommunene er førstelinjetjeneste i næringsutviklingsarbeidet.
En viktig del av dette arbeidet er forvaltning av midler til regional utvikling på lokalt nivå.
Fylkeskommunen overfører vesentlige midler til kommunale/regionale fond.
RUP er førende for forvaltningen av midlene.
KRD gjennomførte en evaluering av ordningen i 2011. Resultatene viser at midlene har bidratt til å styrke arbeidsplasser i det lokale næringslivet, til økt attraktivitet og hatt en viktig utløsende effekt på andre midler.
Tilbakemeldinger fra kommuner i Nord-Trøndelag er at fondene er et viktig virkemiddel for utviklingsarbeidet i egen kommune/region og gir mulighet for lokalpolitisk engasjement i næringsutviklingsarbeidet.
I flere år har fylkeskommunen premiert regionalt samarbeid om forvaltning av kommunale/regionale fond ved bruk av stimuleringspenger.
Begrunnelsen har vært at interkommunal organisering styrker kompetanse og kapasitet og bidrar til nødvendige grenseoverskridende perspektiver i utviklingsarbeidet.
Strukturene synes nå å være på plass og de fleste kommunene samarbeider om bruken av midlene.
Fylkeskommunen ønsker fortsatt regional organisering av kommunale fond, men har tillit til at kommunene, basert på sine erfaringer med regionale fond, vil videreføre samarbeidet.
Fra 2013 avsluttes derfor stimuleringsordningen.
Fylkeskommunen vil, ut fra samme begrunnelse, ikke lengre legge føringer på hvor stor andel av fondene som legges ut til enkeltkommunene.
Fondene vil bli tildelt regionrådene/kommunesamarbeidene slik at de vil fortsatt ha ansvar for forvaltning og rapportering.
Fylkeskommunen setter følgende forutsetninger til kommunene:
 Samarbeidet mellom kommunene videreføres og videreutvikles
 Kommunenes næringsapparat tar aktivt del i forvaltningen av fondene
 Deltakelse i Nord-Trøndelag Forum for Næringsutvikling Samarbeidet om forvaltningen av fondene reguleres av årlige tildelingsbrev fra fylkeskommunen til kommunene.
Fordelingen av fond er basert på KRD’s distriktspolitiske soner.
Midler øremerket i statsbudsjettet for 2013 til kommunale fond, kr. 20.030.000, fordeles slik:
I sone IV (Leka, Vikna, Nærøy, Namsskogan, Røyrvik, Lierne, Høylandet, Grong, Snåsa, Fosnes, Overhalla, Namsos, Namdalseid, Flatanger, Verran, Mosvik, Meråker) får hver kommune kr. 855.000.
I sone III (Leksvik, Inderøy, Steinkjer, Verdal, Frosta) får hver kommune kr. 810.000.
I sone II (Levanger) får kommunen kr. 745.000.
I sone I (Stjørdal) får kommunen kr. 700.000.
Det vises for øvrig til vedlagte retningslinjer for bruken av fondene.
6.6. Fylkesmannen i Nord-Trøndelag Fylkesmannen skal medvirke til at den nasjonale landbrukspolitikken blir gjennomført regionalt.
Fylkesmannen og kommunene forvalter en rekke ordninger retta mot miljø, jord- og skogbruk, samt nærings og bygdeutvikling.
Nytt i 2013 er Regionalt Bygdeutviklingsprogram som er felles for Trøndelagsfylkene.
Programmet er en oppfølging av Landbruksmelding for Trøndelag for 2010 og målsettingen er å styrke og samordne det regionale miljø- og næringsarbeidet.
Dette skal bidra til økt mobilisering av lokale ressurser og bygge opp under den lokale vekstkraften.
Regionalt Bygdeutviklingsprogram består av tre fylkesvise strategier:
 Regionalt næringsprogram (RNP), om bruken av bygdeutviklingsmidlene med målsetting å legge til rette for langsiktig og lønnsom verdiskaping i og i tilknytning til landbruket.
 Regionalt miljøprogram (RMP), om de regionale miljøtilskuddene til kulturlandskapstiltak samt reduksjon av landbruksforurensning.
 Regionalt skog- og klimaprogram (RSK), om tilskuddsmidler knyttet til planlegging og gjennomføring av skog- og miljøtiltak.
7. MÅL- OG RESULTATSTYRING
Hovedmålet for Regionalt utviklingsprogram for perioden 2013-2016 er ”Næringsvekst i Nord-Trøndelag”.
Fylkestinget er opptatt av i hvilken grad virkemiddelbruken gjennom programmet bidrar til å nå dette målet.
Effektmåling av virkemiddelbruken er viktig også for å sikre gode prioriteringer av virkemidlene og for evt. å kunne gjøre korrigeringer underveis.
Mål- og resultatstyringen av virkemiddelbruken gjennom RUP gjennomføres slik: 1. Nasjonalt opplegg for effekt- og resultatmåling 2. Fylkeskommunens system for aktivitetsmåling 3. Eksterne evalueringer etter behov 4. Måloppnåelse av hovedmålet i RUP
Opplegget for mål- og resultatstyring er beskrevet nærmere i vedlegg 2.
8. VEDLEGG
VEDLEGG 1 REGIONALE PLANER OG STRATEGIER
Oversikt over de mest sentrale regionale planer og strategier som Regionalt utviklingsprogram skal medvirke til å oppfylle:
 Fylkesrådets politiske plattform "Nord-Trøndelag inn i framtida"
 Regional planstrategi for Nord-Trøndelag 2012-2016
 Marin Strategiplan Trøndelag 2011-2014
 Reiselivsstrategi for Trøndelag 2008-2020
 Landbruksmelding for Trøndelag
 Landbruksmelding for Trøndelag - status og oppfølging
 Ungdomspolitisk plattform Nord-Trøndelag fylkeskommune 2012-2015
 Strategiplan for kulturnæringer Trøndelag 2009-2016
 FoU-strategi for Trøndelag
 Klima- og energiplan Nord-Trøndelag
 Regionalt bygdeutviklingsprogram (vedtas desember 2012)
 Internasjonal strategi Trøndelag (vedtas desember 2012)
 Strategi for folkehelsearbeidet i Nord-Trøndelag 2011-2014
 Strategi for idrett og friluftsliv (2013-2016)
VEDLEGG 2 MÅL- OG RESULTATSTYRING I RUP 2013
Fylkeskommunens virkemidler er i stor grad tilretteleggende.
Effekt- og resultatmåling av denne type støtte er utfordrende, både fordi effektene gjerne kommer flere år etter prosjektavslutning, fordi tilretteleggende prosjekter kan være vanskelig å se målbare resultater av, og fordi effekter av innsats påvirkes av eksterne forhold (eksempelvis konjunkturutviklingen).
Mål- og resultatstyring av virkemiddelbruken gjennom RUP er 4-delt: 1. Nasjonalt opplegg for effekt- og resultatmåling 2. Fylkeskommunens system for aktivitetsmåling 3. Eksterne evalueringer etter behov 4. Måloppnåelse av hovedmålet i RUP
1. Nasjonalt opplegg for effekt- og resultatmåling Fylkeskommunen har innarbeidet det nasjonale opplegget for effekt- og resultatmåling som er utviklet av KRD.
Det er koplet til sluttrapportering ifb. med utbetaling av tilskudd.
Prosjektene skal rapportere på måloppnåelse, de viktigste resultater og forventede effekter.
I tillegg skal det rapporteres på hvorvidt prosjektene har bidratt til:
 bedret lønnsomhet
 bedret konkurranseevne
 opprettholde/videreutvikle eksisterende virksomhet, evt. nyetableringer
 økt innovasjon/innovasjonsevne  økt kompetanse
 økt tilgjengelighet
 større attraktivitet som bosted eller lokaliseringsvalg for bedrifter
 økt attraktivitet som reisemål
 styrking av regionale sentra
 stabilisering eller økning av befolkningen
Opplegget følges opp i 2013, og vil etter hvert som prosjekter avsluttes gi økt kunnskap om effekter og resultater.
2. Fylkeskommunens system for aktivitetsmåling Fylkeskommunen har i flere år hatt et system for aktivitetsmåling.
Systemet innebærer en måling av hvordan virkemidlene er brukt i forhold til programmets 3 innsatsområder, og et sett av 10 underliggende indikatorer, slik: De fleste prosjekter kjennetegnes ved flere indikatorer, slik at summen både i prosent og faktisk vil overgå 100 prosent.
Eksempelvis kan et reiselivsprosjekt både ha næringsutviklings-, internasjonaliserings- og attraktivitetsperspektiv. Det er satt følgende mål for virkemiddelbruken ift.
fordeling på indikatorene: INDIKATORER OG MÅL FOR VIRKEMIDDELBRUKEN I % Næringsutvikling 90% Likestilling 20% Kompetanseutvikling 50% Kultur 30% Innovasjon 40% Miljø 20% Internasjonalisering 20% Kommunikasjon/infrastruktur 20% Ungdom 20% Attraktivitet/livskvalitet 20%
Alle som forvalter virkemidler gjennom Regionalt utviklingsprogram skal rapportere til fylkeskommunen på disse 10 indikatorene for de prosjekter de innvilger.
3. Eksterne evalueringer etter behov Ved behov gjennomføres eksterne evalueringer av deler av utviklingsinnsatsen.
I 2011 ble eksempelvis virkemiddelbruken overfor innovasjonsselskapene og stedsutvikling evaluert.
4. Måloppnåelse av hovedmålet i RUP Oppnåelsen av hovedmålet Næringsvekst i Nord-Trøndelag vil bli målt med utgangspunkt i de 8 parametrene som beskriver hovedmålsettingen på side 6.
Måleverktøy er bl.a. Telemarksforsknings årlige analyser som lages på oppdrag av Innovasjon Norge, SSB-statistikk og Norges Forskningsråds Indikatorrapport.
 
Samarbeid og rettighetsavklaring / Reindrift / Næringer / Forsiden - Sametinget
Samarbeid og rettighetsavklaring
21. mars 2014 Arbeidsgruppa for norsk-svensk reinbeitekonvensjon leverer fredag 21.mars sitt forslag til endringer i norsk/svensk reinbeitekonvensjon til den norske landbruks- og matminister Sylvi Listhaug og Sveriges landsbygdsminister Eskil Erlandsson.
Arbeidsgruppen består av representanter fra Sametingene i Norge og Sverige, Svenske samers riksforbund og Norske reindriftssamers landsforbund.
Leder for arbeidsgruppen er Ellinor Marita Jåma fra Sametinget i Norge.
Arbeidsgruppen har gjennom dialog med reinbeitedistrikter og samebyer utarbeidet et forslag til ny konvensjonstekst.
Arbeidsgruppen har store forventninger til at regjeringene vil legge arbeidsgruppens arbeid og forslag til grunn for en snarlig ratifisering av norsk-svensk reinbeitekonvensjon.
Arbeidsgruppen har lagt tilngrunn at samarbeidsavtaler bør være hovedregel mellom distrikter og samebyer.
Uenighet søkes først løst gjennom forhandlinger og deretter gjennom eventuell mekling ved hjelp av Reinbeitenemnden.
-Resultatløse forhandlinger løses ved at Reinbeitenemnden fastsetter beiteområder, beitetider og reintall.
Klageorgan er Overprøvingsnemnden, som fatter endelig vedtak, forteller leder i arbeidsgruppen Ellinor Marita Jåma.
Kartlegging og sikring av rettigheter til beite
Nasjonal reindriftspolitikk har over år endret distriktenes og samebyenes beiteområder.
Arbeidsgruppen ser det som avgjørende for framtidig grenseoverskridende reindrift at det gjennomføres en rettighetskartlegging for å få rettsgrunnlag avklart, slik at en i framtiden kan løse beitegrunnlag uten store konflikter.
Enkelte utøvere har ikke opparbeidet sedvanerett til sine nye områder.
Dette er en viktig del av de utfordringer som over tid har preget den grenseoverskridende reindriften.
-Den usikre situasjonen er skapt av nasjonal politikk og bør løses gjennom offentlig kartlegging og anerkjennelse av rettigheter til disse områdene, sier Jåma.
Rovdyr truer reindriften
-Det er en stor rovdyrstamme i konvensjonsområdet i begge land.
Situasjonen er en trussel mot den økonomiske, økologiske og kulturelle bærekraften for reindriften i begge land.
Rovdyrene truer livsgrunnlaget for mange, sier arbeidsgruppens leder Ellinor Marita Jåma.
-Nasjonal rovdyrpolitikk må ta hensyn til konsekvensene for reindriften i konvensjonsområdet i begge land, sier jåma.
Vern av reindriftens areal
Stadige arealinngrep skjer i beiteområder i begge land hvor konvensjonen gjelder.
Fra samisk hold oppleves dette som om beitearealene er uten rettslig og reell beskyttelse.
-Det vil være et paradoks om den grenseoverskridende reindriften sikres gjennom konvensjonen, for deretter å være truet av arealinngrep fra annet hold, sier Jåma.
Videre oppfølging
Sametingsråd Henrik Olsen takker arbeidsgruppen for arbeidet.
Han takker også alle reinbeitedistrikter og samebyer som har bidratt i prosessen.
-Sametingsrådet forventer nå at regjeringene i Sverige og Norge følger opp forslagene fra arbeidsgruppen.
Det er viktig at vi får en konvensjon som ivaretar alle parters rettigheter og interesser på en god måte, sier sametingsråd Henrik Olsen.
Her er arbeidsgruppens forslag til endringer:
Les mer om arbeidet: http://www.sametinget.no/Naeringer/Reindrift/Norsk-svensk-reinbeitekonvensjon
For mer info:
Leder for arbeidsgruppen: Ellinor Marita Jåma, + 47 916 13 460
Sametingsråd Henrik Olsen, + 47 907 75 219
 
Samarbeidsavtale om samisk kunst underskrives i Oslo / Kunst- og kulturutøvelse / Kulturliv / Forsiden - Sametinget
Samarbeidsavtale om samisk kunst underskrives i Oslo
Sametinget og Samisk kunstnerråd underskriver en ny samarbeidsavtale torsdag 10.desember i Oslo.
Partene har siden 2004 hatt gående en samarbeidsavtale, og den nye avtalen som nå er inngått gjelder i perioden 2016-2019.
–Avtalen skal legge til rette for at vi har et mangfoldig og rikt samisk kulturliv fremover.
Samisk kunst har betydelig potensial som basis for utvikling av det samiske samfunnet, og avtalen skal skape forutsigbarhet for det samiske kulturlivet, sier sametingsråd Henrik Olsen.
-Kunstneravtalen er unik, og gir vår kunstnere stor innflytelse på utviklingen av framtiden for samisk litteratur, musikk, billedkunst og film, sier Olsen.
Det er sametingspresident Aili Keskitalo som underskriver avtalen for Sametinget.
Ada Jürgensen underskriver avtalen for Samisk kunstnerråd.
Avtalen blir underskrevet torsdag 10.desember kl. 11.00 på Scandic Victoria hotell i Oslo.
Underskrivingen er åpen for alle.
For mer informasjon: Sametingsråd Henrik Olsen, 907 75 219
 
PRM: Unik dialogprosjekt i sørsamisk område - Sámediggi Sametinget
PRM: Unik dialogprosjekt i sørsamisk område
Felles politikk for fjellområdene gjennom gjensidig forståelse og dialog mellom kommunene og reindriftsnæringen.
Det har vært utgagnspunktet for det unike prosjektet i sørsamisk område som avsluttes 1. september
Dialogprosjektet "Felles politikk for fjellområdene, bedre dialog mellom kommunene og reindriftsnæringen/- forvaltningen" er en samfinansiering mellom flere kommuner, fylkesmannen- og fylkeskommunen i Sør-Trøndelag, flere departementer og Sametinget.
Målet med prosjektet har vært å bedre den gjensidige forståelsen og dialogen med sikte på å skape grunnlag for en felles politikk for fjellområdene.
Blant annet har prosjektet samlet aktuelt faktagrunnlag på arealbruk, samt prøvd ut dialogkonferanse som metode for å oppnå en bedre dialog mellom de ulike interessene.
Prosjektets geografiske virkeområde er del av Femund, hele Riast-Hylling og del av Essand reinbeitedistrikt i Selbu, Tydal, Røros og Holtålen kommuner.
Stor overføringsverdi av dette prosjektet Sametinget mener at dette prosjektet er et skritt i riktig retning fordi det erkjenner at reindriftsinteressene ikke har hatt den grad av oppmerksomhet den skulle ha hatt i arealplanprosessene, og at dette søkes kompensert blant annet gjennom å legge til rette for dialog og gjensidig forståelse mellom de ulike arealbrukerne.
Sametinget ser stor overføringsverdi av dette prosjektet til andre deler av landet der vi har samiske næringsinteresser.
Det er satt fokus på at kunnskapsnivået om samisk kultur, levesett og næringsliv må bedres blant beslutningstakere i aktuelle kommuner.
Reindriftas utvikling er et samfunnsansvar, og det er viktig at deres behov blir belyst og inkludert på et tidlig nivå i planprosessene.
Sametinget mener at dialogprosjektet har kommet frem til grunnleggende fremgangsmåter gjennom at regionale myndigheter satser på å ta ansvar for å etablere årlige dialogkonferanser.
Det er viktig å ta vare på, samt videreutvikle det grunnlaget for dialog som prosjektet har laget - for å sikre at alle parters behov og interesser i en arealplanprosess blir ivaretatt.
Prosjektet ble etablert i mars 2006 og avsluttes 1. september i Trondheim med styringsgruppemøte samt pressekonferanse.
Sametinget undertegnet 11. februar 2005 en samarbeidsavtale for det sørsamiske området, hvor Nordland, Nord- og Sør-Trøndelag og Hedmark fylkeskommuner er med.
Kontaktperson: rådgiver i Sametinget og representant i prosjektets styringsgruppe Brita Oskal Eira, tel.
78 47 41 84/ 996 90 174
 
Runebommeramme funnet i Røyrvik - Sámediggi Sametinget
Runebommeramme funnet i Røyrvik
Sommeren 2010 gjorde foreningen Luvlie Nåamesjen Dajve og Stiftelsen Saemien Sijte et funn av rammen til en Gievrie (en tromme/runebomme) i Røyrvik kommune.
Siste gang et slikt funn ble gjort på norsk side er i midten av 90-tallet, da også i sørsamisk område.
Gievrie Elin Kristina Jåma
Gievrien ble brukt for å sette seg i transe og for å spå om fremtiden.
Fenomenet ble sett på av den kristne misjonen som et av de fremste uttrykkene for den samiske førkristne religionen og mange ble tvangsinnsamlet og brent.
Noen ville bevare sine gievrieh, som trolig ofte gikk i arv, og gjemte dem på spesielle steder i naturen.
- Selv om skinnet til giervien som er funnet i Røyrvik ikke er bevart, er dette funnet er unikt i og med at er det eneste funnet som er gjort av en gievrie i fjellområdene på norsk side.
I tillegg til et antall rammer til gievrieh, lik funnet i Røyrvik, kjenner vi i dag kun til et 70-talls andre som er bevart med skinn.
Disse er plassert på forskjellige plasser rundt om i verden, forklarer arkeolog Dag Lantz fra Sametinget.
Kulturminneregistringer
Funnet av gievrien ble gjort i sammenheng med registreringer av kulturminner i prosjektene Saemieh Saepmesne - I det samiska rummet og Registrering av automatisk freda kulturminner i Røyrvik kommune - Et samarbeid mellom samisk og norsk kulturminneforvaltning.
Saemieh Saepmesne - I det samiska rummet er et Interreg-prosjekt i samarbeid mellom Stiftelsen Saemien Sijte i Snåsa, Gaaltije i Östersund og Västerbottens museum i Umeå.
Registrering av automatisk freda kulturminner i Røyrvik kommune - Et samarbeid mellom samisk og norsk kulturminneforvaltning er et samarbeidsprosjekt mellom Stiftelsen Saemien Sijte, Luvlie Nåamesjen Dajve, Sametinget, Nord-Trøndelag fylkeskommune og Røyrvik kommune.
Skal hentes ned
Gievrien er i dag angrepet av både gnagere og de vanlige nedbrytningsprosessene hvilket gjør at man ønsker å hente ned den til konservering.
Luvlie Nåamesjen Dajve og Stiftelsen Saemien Sijte har derfor i samråd med Sametinget bestemt at den skal hentes ned fra fjellet under uke 43. Ved dette tilfellet kommer berørte institusjoner samt en konservator fra NTNU - vitenskapsmuseet å delta.
Gievrien kommer til å vises fram ved en presentasjon av resultatene av sommerens feltarbeid på kommunehuset i Røyrvik samme dag.
Kontaktperson Sametinget: Dag Lantz.
Tlf, 74 13 80 64.
Kontaktperson Saemie Sijte: Birgitta Fossum.
Tlf, 74 13 80 02.
 
Samer og Inuitter enige om felles målsettinger i Nuuk / Artikler / Valgperiode 2009 - 2013 / Arkiv / Forsiden - Sametinget
Samer og Inuitter enige om felles målsettinger i Nuuk
Samer og Inuitter ble enige om felles målsettinger frem mot FNs verdenskonferanse om urfolk i 2014 under deres felles møte i Nuuk, 23. – 24. oktober 2012.
Samene og Inuittene utgjør den Arktiske region i FN sammenheng.
Samene var representert gjennom Samisk parlamentarisk råd og Samerådet, mens Inuittene var representert ved Grønlands selvstyre og Inuit Circumpolar Council (ICC).
President og leder av Samisk parlamentarisk råd, Egil Olli uttaler at han er svært tilfreds med det gode samarbeidet mellom inuittene og samene.
- Møtet ble gjennomført på en smidig måte og i en god atmosfære.
Den felles arktiske erklæringen er utarbeidet i et nært samarbeid mellom samer og inuitter, og erklæringens innhold framhever tydelig viktigheten av urfolksrettighetene, slik disse er nedfelt i bl.a. FNs urfolkserklæring vedtatt i 2007, uttaler Egil Olli.
Samene og inuittene uttykker i erklæringen forventninger om hvilke tiltak og prioriteringer verdenskonferansen bør vedta for å sikre styrket gjennomføring av urfolks menneskerettigheter.
- Vår felles posisjon er handlingsrettet og inneholder en rekke nytenkende forslag som urfolk over hele verden vil kunne dra nytte av dersom disse følges opp under verdenskonferansen.
Jeg tror at vår felles erklæring er et godt innspill i prosessen mot verdenskonferansen om urfolk i 2014, utdyper Egil Olli videre.
Egil Olli påpeker avslutningsvis at Samisk parlamentarisk råd er svært fornøyd med den arktiske regions sluttdokument, som inneholder regionens prioriteringer mot verdenskonferansen.
Erklæringen tar opp temaer som urfolks selvbestemmelsesrett; rett til land, vann, ressurser og tradisjonelle levemåter.
- Erklæringen fremmer forslag om en tilleggsprotokoll til FNs urfolkserklæring med sikte på å styrke gjennomføring av urfolks rett til selvbestemmelse og retten til land og naturressurser;
kultur, språk, utdannelse og helse;
urfolks grenseoverskridende rettigheter, samt forslag om tiltak for å styrke FNs arbeid med urfolksrettigheter, avslutter Olli.
Kontaktperson:
President og leder av Samisk parlamentarisk råd, Egil Olli.
Tlf. 900 26 880
 
Sametinget 25 år
Det første sameting ble åpnet av Hans Majestet Kong Olav V den 9. oktober 1989. 9. oktober 2014 markerte Sametinget sitt 25 års jubileum på et eget jubileumsseminar i forbindelse med Sametingets ordinære møter i komitéer og plenumsmøte 6. til 10. oktober 2014.
Under følger taler holdt under markeringen, samt lenker til nyhetsklipp og kommentarer.
Talene er publisert på de språk talerne har gjort dem tilgjengelig.
Enkelte taler er derfor bare på norsk eller bare på samisk.
Se talene Du kan se alle innlegg på originalspråk på Sametingets web-tv.
Stortingspresident Olemic Thommessens tale er også gjort tilgjengelig på NRK.
 
Sametinget inviterer til duodjikonferanse 27. - 28. januar 2016 / Duodji / Næringer / Forsiden - Sametinget
Sametinget inviterer til duodjikonferanse 27. - 28. januar 2016
I forbindelse med Sametingets kommende duodjimelding inviteres næringsaktører og andre interesserte til konferanse i Karasjok 27.-28.januar.
Hvilke utfordringer duodjinæringa står ovenfor, og hva kan Sametinget bidra med, er noen av temaene som skal opp til diskusjon.
Program
Konferansen har et allsidig og spennende program.
Blant annet vil organisasjonene Sámiid Duodji og Duojáriid ealáhussearvi bidra med innlegg om duodji som kulturbærer og næring, visjoner, utfordringer og målsettinger framover.
Samerådet vil orientere om det fellessamiske arbeidet for styrking av duodji, mens Duodjeinstituhtta vil si noe om utviklingsvirksomhet innenfor duodji.
Videre vil duodjiutøver Lilian Urheim belyse temaet Design og duodji, mens Jacob Adams vil holde et innlegg om rettsvern for duodji.
For deltakere utenfor Finnmark, dekker Sametinget reise og opphold for inntil 10 personer begrenset opptil kr 5 000 per person.
For utøvere bosatt i Finnmark dekker Sametinget lunsj og middag.
Mer informasjon og påmelding til konferansen finner du her.
Påmeldingsfrist: 23.12.2015
Rådgiver Vivi Pedersen, tlf. 78 47 40 13.
 
Sametinget klager på utslippstillatelsen til Nussir / Energi og mineraler / Miljø, areal og kulturvern / Forsiden - Sametinget
Sametinget klager på utslippstillatelsen til Nussir
Sametinget har klaget på Miljødirektoratets vedtak som gir Nussir ASA utslippstillatelse til dumping av gruveavfall i Repparfjorden i Kvalsund kommune.
I klagen ber vi om at Klima- og miljødepartementet omgjør vedtaket, og avslår Nussir ASAs søknad om tillatelse til gruvevirksomhet etter forurensingsloven i forekomstene Nussir og Gumpenjunni/Ulveryggen.
Sametinget vil konsultere med Klima- og miljødepartementet om klagebehandlingen.
For mer informasjon:
 
Sametinget mineralveileder / Energi og mineraler / Miljø, areal og kulturvern / Forsiden - Sametinget
Sametinget mineralveileder
I juni 2010 vedtok Sametinget en mineralveileder for sikringen av hensynet til samiske kultur, næringsutøvelse og samfunnsliv ved planer om faktiske undersøkelser, prøveuttak og drift av mineralressurser i tradisjonelle samiske områder.
Mineralveilederen praktiseres i samhandlingen med mineralselskaper som vil undersøke og drifte på mineraler i samiske områder.
Sametinget mineralveileder
På bakgrunn av Stortingets vedtak om ny mineralloven og Sametingets vedtak om ikke å kunne gi sitt samtykke til loven og de aktiviteter den regulerer vurderte Sametingsrådet i juni 2009 det slik at Sametinget vil stå overfor to alternative tilnærmingsmåter for ønskene om utvikling av en mineralindustri i samiske områder.
Mineralloven
15.01.2012 Stortinget vedtok ny minerallov i 2009 uten Sametingets samtykke, og da heller ikke til de aktiviteter lovforslaget søker å regulere.
Grunnen til dette var at Sametinget anså at loven ikke oppfyllte statens folkerettslige forpliktelser overfor samene.
Dette knytter seg både til sikring av naturressursene, deltaking i beslutningsprosessen og del av nytteverdi ved virksomhet.
 
Sametinget møter helseminister / Helse / Helse og sosial / Forsiden - Sametinget
Sametinget møter helseminister
Sametinget møter Helseminister Bent Høie idag, tirsdag 8.april.
Tema for møtet er helse og omsorgstilbudet til samiske pasienter innenfor kommunehelsetjenesten, videreutvikling av Sanks, etablering av samisk helsepark og oppnevning av styrerepresentanter til regionale og underliggende helseforetak.
Disse tiltakene er veldig viktige for den samiske befolkning sier Sametingsråd Henrik Olsen
Oppbygging av samiske tjenester og helseinstitusjoner
Sametinget ønsker bedre tilrettelegging av helsetjenester, spesielt for den samiske befolkningen i sør- og lulesamisk område.
Vi er bekymret for at kommunene ikke i tilstrekkelig grad er bevist samiske pasienters behov, sier Sametingsråd Henrik Olsen.
-Ved modernisering av det lokale helsevesenet vil etablering av Distriktsmedisinsk senter være et skritt i riktig retning av å utvikle likeverdige tjenestetilbud til samiske pasienter i lulesamisk område, sier Olsen.
-Også oppbygging av Samisk helsepark vil være viktig for oppbygging av et fullverdig samisk helsetilbud, og må sikres stabile økonomiske rammer og utviklingsmuligheter.
Vi er avhengig av klare nasjonale føringer for å lyktes med dette sier Sametingsråd Henrik Olsen.
Samisk helse i framtiden
I arbeidet med ny Nasjonal helse og sykehusplan er det viktig at Sametinget blir trukket med i en tidlig fase, slik at vi sørger for best mulig involvering av samiske pasienters behov og rettigheter sier Olsen.
Sametinget har fått mindre innflytelse i oppnevninger til de regionale og underliggende helseforetakene.
Dette bidrar til å svekke innflytelse for å sikre likeverdige helse- og sosialtjenester til den samiske befolkningen.
-Vi ber helseministeren å sikre at Sametinget utnevningsrett til helseforetakene, sier Sametingsråd Henrik Olsen tilslutt.
 
Sametinget ønsker innspill fra samiske kulturnæringsaktører / Artikler / Valgperiode 2009 - 2013 / Arkiv / Forsiden - Sametinget
Sametinget ønsker innspill fra samiske kulturnæringsaktører
Kulturnæringer er et av landets mest spennende og rasktest voksende næringer.
I det samiske samfunnet er dette en næring med lange tradisjoner, og en næring med stort potensial.
Sametinget jobber nå med en strategi for å øke sysselsettingen i de samiske kulturnæringene.
Til dette arbeidet ønsker rådsmedlem Marianne Balto å invitere kulturnæringsaktørene til å komme med innspill til hva denne strategien bør inneholde.
Sametinget jobber i 2013 med en handlingsplan for samiske kulturnæringer.
Sammen med samiske kulturnæringsaktører er målet å komme frem til tiltak som vil gjøre hverdagen lettere for samiske kulturentreprenører og styrke næringen der den trenger det.
-Vi ønsker en solid satsing på samiske kulturnæringer som skal sikre at flere i fremtiden kan leve av de samiske kunst- og kulturuttrykkene.
En god dialog med samiske kulturnæringsaktører er her en viktig forutseting for og lykkes sier rådsmedlem Marianne Balto.
Om kulturnæringer
Sametingets definisjon av næringen er som følger: Private bedrifter som fremstiller og selger kulturelle produkter i form av varer eller tjenester.
Denne definisjonen rommer alt fra små enkeltmannsforetak til større foretak.
Kulturnæringsaktører lever av å selge sine produkter til et marked og har et ønske om å drive - eller driver i dag sitt virke som en lønnsom næring.
Deler av inntektsgrunnlaget kan også komme fra offentlig tilskudd eller annet bidrag.
Reiseliv sees på som en egen næring, hvor samiske kulturelementer utgjør en sentral del av bedriftenes virksomhet.
Sametingets satsning på kulturnæring kommer som et tillegg til den allerede brede satsningen på samisk kunst og kultur.
Det er en helt avgjørende forutseting at vi har et levende og sterkt samisk kunst- og kulturliv, uten det vil vi ikke ha noen kulturnæring å snakke om.
Frist for å komme med innspill: Torsdag 18.04.2013
Prosjektleder Ragnhild Dalheim Eriksen, + 47 784 74 088, ragnhild.dalheim.eriksen@samediggi.no
 
Sametinget og Bodø kommune enige om samarbeidsavtale / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Sametinget og Bodø kommune enige om samarbeidsavtale
Mandag 4.mai hadde sametingsråd Ann-Mari Thomassen møte med ordfører i Bodø, Ole-Henrik Hjartøy og leder for levekårskomiteen, Else Marie Torp.
– Vi er nå kommet til enighet om en samarbeidsavtale som vil fremme samisk språk og kultur og gi en viktig statusheving av det samiske i Bodø, uttaler Thomassen etter møte.
Samarbeidsavtalen ble til etter initiativ fra Bodø kommune og skal opp til politisk behandling i Sametingets plenum i juni, samt Bodø kommunestyre den 18.06.15.
- Jeg vil berømme Bodø kommune for initiativet de har vist.
Det er gledelig å se at flere bykommuner ønsker egne avtaler med Sametinget, uttaler sametingsråd Ann-Mari Thomassen.
Hun understreker videre at Bodø har en lang samisk historie, med både lule-, pite-, nord- og sørsamisk innflytelse, og forsikrer at avtalen både omfavner og ivaretar dette.
Ordfører i Bodø, Ole-Henrik Hjartøy, er fornøyd med at avtalen med Sametinget snart er på plass.
- Jeg er glad for at vi nå får en samarbeidsavtale med Sametinget.
Det gjøres mye bra for å fremme samisk kultur og språk i Bodø allerede, og det er fint at vi får dette formalisert.
Etter planen skal samarbeidsavtalen underskrives av sametingspresidenten og ordføreren 8. august 2015 i Bodø som en del av arrangementet til Nordland musikkfestivaluke og den internasjonale urfolksdagen 9. august.
Her kan du lese samarbeidsavtalen.
Kontaktperson:
Sametingsråd Ann-Mari Thomassen, tlf. 900 57 123
Ordfører i Bodø Ole-Henrik Hjartøy, tlf. 905 88 345
 
Sametinget på toppmøte om likestilling / Artikler / Valgperiode 2009 - 2013 / Arkiv / Forsiden - Sametinget
Sametinget på toppmøte om likestilling 29. februar 2012
Sametinget vil være til stede når FNs kvinnekommisjon holder sin årlige sesjon i New York 27.02.- 09.03.12. - Dette er en av de viktigste møteplassene for å diskutere kvinners rettigheter og likestillingsspørsmål.
Sametinget vil være der for å synliggjøre samiske kvinner og våre likestillingsutfordringer, sier medlem av sametingsrådet Vibeke Larsen.
Larsen vil være tilstede den første uka av sesjonen.
Bygdekvinner som tema
Hovedtema for årets konferanse er kvinner på landsbygda og deres rolle i bekjempelse av fattigdom og sult, og i utviklingsspørsmål.
Sametinget vil under oppholdet delta i en paneldebatt om betydningen av at urfolkskvinner på bygda har anstendig arbeid.
- Dette er et aktuelt tema i samiske områder hvor vi opplever at mange unge kvinner ikke ønsker å bosette seg i de små samiske bygdesamfunnene, sier rådsmedlem Vibeke Larsen.
Samtidig ønsker Sametinget å vise sin støtte til andre urfolkskvinner.
Urfolkskvinner over hele verden deltar i større og større grad på arbeidsmarkedet.
At de får en lønn som er rettferdig, kontrakt på arbeidet og sosiale ordninger, er forhold i arbeidslivet som fortsatt må kjempes for.
Videre er det viktig at kvinnenes rolle og bidrag i tradisjonelle næringer blir synliggjort og verdsatt.
Her er samiske kvinners formelle rolle i reindrifta et godt eksempel, og som vi vil ta opp i New York, sier Larsen.
Heve statusen
Deltakelse på slike internasjonale arenaer er en god anledning til å sette spørsmål som gjelder den samiske befolkningen på dagsorden.
Det kan også bidra til å heve statusen til disse sakene og legge press på nasjonale myndigheter.
Samiske kvinner er kommet langt når det gjelder likestilling.
Dette ønsker vi å dele med andre.
Samtidig har vi fortsatt mange utfordringer på likestillingsfeltet som det er viktig å synliggjøre.
Deltaker: Medlem av sametingsrådet Vibeke Larsen, tlf. 941 30 116
Kontaktpersoner:
Kvinnekonvensjonens 56. sesjon
 
Sametinget planveileder / Sametinget planveileder / Areal / Miljø, areal og kulturvern / Forsiden - Sametinget
Sametinget planveileder (6 av 6)
Sametinget planveileder Sametinget vedtok en planveileder i 2010.
Planveilederenlegger til rette for at alle planer, konsekvensutredninger og vedtak som følger av plan- og bygningsloven plandel sikrer naturgrunnlaget for samisk kultur, næringsutøvelse og samfunnsliv.
Sametinget er i loven pålagt plikt til å bistå i planleggingen når den berører saker av betydning for samisk kultur, næringsutøvelse og samfunnsliv (jf. § 3-2).
Planveilederen er derfor bygget opp med ett sett veiledningspunkter eller regler som det så er gitt utdypende kommentarer til.
Etter finnmarksloven § 4 fastsetter Sametinget retningslinjer for vurdering av samiske hensyn ved endret bruk av meahcci/utmark (heretter kalt retningslinjer for endret bruk av utmark).
 
Sametinget satser sterkt på duodji / Artikler / Valgperiode 2009 - 2013 / Arkiv / Forsiden - Sametinget
Sametinget satser sterkt på duodji
Sametinget bevilger tre millioner kroner til merkevarebygging, salg, markedsføring og kompetanseheving i duodjinæringen.
Rådsmedlem Marianne Balto sier at duodji er en viktig identitetsskapende virksomhet som er av stor betydning for den samiske kulturen og språket.
-Sametinget har som mål å utvikle duodji til en næring med økt lønnsomhet og omsetning av egenproduserte varer.
Bevilgningene på tilsammen tre millioner er et viktig skritt i arbeidet med å utvikle næringen til å bli mer nyskapende og markedsorientert, og mindre avhengig av driftstilskudd, sier Balto.
Merkevarebygging
Duojáriid Ealáhussearvi og Sámiid Duodji ønsker å styrke merkevaren duodji.
Derfor ønsker de å lage en langsiktig plan for hvordan bygge en sterk merkevare for og hvordan dette skal driftes i fremtiden.
Sametinget bevilger 782 850 kroner til prosjektet.
Rådsmedlem Marianne Balto sier at det er viktig at duodji blir mer synlig og tilgjengelig i markedet.
Arbeidet med å styrke markedsføringen og salgsleddet er derfor et viktig tiltak.
Øke kompetansen
Sametinget bevilger 495 000 kroner i støtte til Duojáriid ealáhussearvi og Sámiid Duodji til oppstart av studier i produksjon, markedsføring og salg.
Sámi Allaskuvla/Samisk høgskole har ansvaret for gjennomføringen av kursene.
Duojáriid ealáhussearvi og Sámiid Duodji ønsker å heve kompetansen innenfor duodjinæringen.
Studiet er lagt opp slik at det gir 15 studiepoeng over en 3 måneders periode.
Studiet omfatter undervisning i duodjiteknikker, bruk av maskiner, demonstrasjon og undervisning i teknologi samt salg og markedsføring.
-Behovet for å heve kompetanseninnenfor bruk av ny teknologi, salg og markedsføring i duodjinæringen er stort, og derfor har vi bevilget penger til prosjektet, sier rådsmedlem Marianne Balto.
Veilederstillinger i duodji
Sametinget bevilger en million kroner til veilederstillinger i Øst- og Midt-Finnmark.
Det er Duodjeinstituhtta i Kautokeino som ønsker å styrke duodji som kultur, fag, næring og kombinasjonsnæring i Øst- og Midt-Finnmark.
Prosjektet er for ett år.
Duodjeinstituhtta har som formål å utvikle duodji som håndverk og næring og ved å bidra til at det skapes næringsutvikling og nye arbeidsplasser basert på samiske håndverkstradisjoner.
-Når vi nå satser sterkt på merkevarebygging og kompetanseheving med egne studier, så er det naturlig at dette blir fulgt opp med veiledere som kan bistå utøverne i arbeidet med å ta i bruk ny teknologi og bli mer markedsrettet, sier rådsmedlem Marianne Balto.
Økonomi og regnskapskurs
Sametinget bevilger 495 000 kroner til økonomi- og regnskapskurs for duodjiutøvere.
Det er Duojáriid ealáhussearvi og Sámiid duodji som ønsker å styrke kompetansen innen økonomi og regnskap i næringen.
Kursene skal holdes syv steder fra Snåsa i sør til Tana i øst.
Tema for kursene er blant annet registrering av foretak, produktregistrering, bokføring, regnskap og gjennomgang av søknadsskjema for driftstilskuddsordningen.
-Sametinget har kontrollert flere duodjiutøvere som har fått driftstilskudd fra Sametinget.
Kontrollen viser at mange ikke har god nok kunnskap innen regnskapsføring, og derfor er det bra at næringen ønsker å styrke økonomi kompetansen hos utøverne, sier rådsmedlem Marianne Balto.
 
Sametinget vil høre din mening om kommunereformen / Kommunereformen / Om Sametinget / Forsiden - Sametinget
Sametinget vil høre din mening om kommunereformen
Sametinget jobber aktivt med å fremme samenes synspunkter i prosessen med kommunereformen.
Blant annet er det satt i gang en utredning som omhandler en del tema som berører samene i prosessen med kommunereformen.
Sametinget inviterer nå foreninger, organisasjoner, interesserte og enkeltpersoner til å komme med synspunkter på saker som berører samer i arbeidet med kommunereformen.
-Det er viktig for Sametinget at synspunkter til alle samer kommer frem, og vi ber derfor om at du sender oss en e-post om dine synspunkter og tanker om saker som berører oss og kommunereformen.
På denne nye måten ønsker vi at det blir lettere for folk å komme med sine synspunkter og tanker direkte til Sametinget, sier sametingsråd Ann-Mari Thomassen.
Det trenger ikke være mye tekst på e-posten, bare kort om hva som kan være utfordring i forbindelse med kommunereformen, gjerne med forslag til løsninger.
-Hvilke konsekvenser tror du det blir for samisk språk, opplæring, innenfor helsevesenet eller arealbruk med kommunereformen?
Hvilke endringer bør skje i kommuneadministreringen slik at kommunereformen kommer den samiske befolkningen til gode?
Dette er noen av spørsmålene som vi gjerne vil ha svar på, sier Thomassen.
Du kan sende e-post til denne adressen: kommunereform@samediggi.no.
Sametinget ønsker å få e-postene innen 10.juni.
For mer informasjon om Sametingets arbeid finner du på denne nettsiden http://www.samediggi.no/Suohkanodastus.
For mer informasjon: Sametingsråd Ann-Mari Thomassen, 900 57 123
 
Sametingets eldreråd / Organisasjonsstruktur / Om Sametinget / Forsiden - Sametinget
Sametingets eldreråd
Sametingsrådet oppnevner nytt eldreråd.
Sametingsråd Henrik Olsen sier at eldrerådet skal være med å utforme Sametingets eldrepolitikk.
Viktig organ
Sametingsråd Henrik Olsen sier at Sametingets eldreråd er et rådgivende organ for Sametingsrådet og skal bistå Sametinget i utformingen av Sametingets eldrepolitikk.
-Eldre er en viktig ressurs i samfunnet, og derfor er det naturlig at de inviteres i utformingen av det fremtidige samiske samfunn, sier Henrik Olsen.
Mandatet til eldrerådet er:
Eldrerådet inviteres til å komme med innspill til sametingsrådets planlagte meldinger, planer og redegjørelser innenfor de enkelte fagområdene.
Eldrerådet kan ta opp saker på eget initiativ ovenfor Sametingsrådet.
Dersom eldrerådet ønsker å løfte saker til andre enn sametingsrådet, så må det skje på en måte at det klart fremgår at dette er eldrerådets uttalelse.
Mer info:
Sametingsråd Henrik Olsen, 907 75 219
Kontaktpersoner:
Sametingets eldrerådsleder Inga Karlsen, tlf. 915 72 720
 
Sametingets klagenemnd / Organisasjonsstruktur / Om Sametinget / Forsiden - Sametinget
Sametingets klagenemnd
Sametinget har i 2011 opprettet Sametingets klagenemnd for tilskuddssaker.
Formålet med opprettelsen er å sikre at Sametingets tilskuddsforvaltning oppfyller forvaltningslovens regler om klagebehandling.
Klagenemnda kan i sin klagebehandling enten avvise klagen, treffe nytt vedtak i saken eller oppheve Sametingsrådets vedtak og sende saken tilbake til rådet til helt eller delvis ny behandling.
Sametinget har oppnevnt følgende medlemmer og varamedlemmer til klagenemnda i perioden 2014-2017.
Varamedlemmer:
 
Sametingets kultur- og idrettsstipend / Idrett / Kulturliv / Forsiden - Sametinget
Sametingets kultur- og idrettsstipend
Sametingets kultur- og idrettsstipend for ungdom tildeles Ole Mathis Sara Nedrejord, Aslak Ole Eira, Ina-Theres Andrea Sparrok, Sarakka Gaup og Anne Maia Raanes Sørensen
Sametingets kultur- og idrettsstipend skal motivere samisk ungdom til å engasjere seg innenfor musikk, kunst, kultur og idrett.
Det tildeles fem stipender à kr 25 000, og stipendene er delt ut på bakgrunn av søknader.
Sametingsråd Henrik Olsen sier han er imponert over bredden blant søkerne.
-Jeg vil si at både mengden søknader og kvaliteten på søkerne bærer ord om en god framtid for samisk kultur- og idrettsliv.
Det var svært vanskelig å velge fem vinnere blant dem, sier sametingsråd Henrik Olsen.
Idrettsstipend:
Ole Mathis Sara Nedrejord er skihopper og har oppnådd gode plasseringer både nasjonalt og internasjonalt.
I fjord årets sesong var han landets nest beste juniorhopper.
Aslak Ole Eira er skiløper. Han satser for fullt på langrenn, og går for tiden på skigymnas i Nordreisa.
Eira har gode resultater fra Artic Winter Games og flere andre mesterskap.
Ina-Theres Andrea Sparrok er fotograf.
Hun har dokumentert sør-samisk reindrift på en god og levende måte.
Ved bruk av bilder og tekst sprer hun også kunnskap om samisk språk og kultur, og er en motivator for samisk ungdom med interesse for fotokunst.
Sarakka Gaup er skuespiller.
Gjennom teaterkunst har hun allerede opparbeidet seg lang og allsidig erfaring.
Gaup viser gjennom sin scenekunst at samisk kulturformidling berører.
Det krever mot og dedikasjon for å lykkes i kunstfeltet, og hun fremstår som en stemme for unge samer som leter etter tilhørighet og egne røtter.
Anne Maia Raanes Sørensen er ballettdanser.
I en alder av åtte år startet hun sin karriere som ballettdanser.
Gjennom dans kan også samisk kultur bli belyst og fremhevet.
Hun har stor lidenskap for dans, og vil være med på å vise andre samiske ungdom at dans også kan ha en plass i samisk kulturformidling.
Hun studerer ballett i Canada.
Raanes Sørensen skal i januar begynne som lærling i et profesjonelt ballett kompani, Coastal City Ballet.
Sametingsråd Henrik Olsen sier at stipendvinnerne er alle sammen gode forbilder og ambassadører for samisk ungdom som ønsker å satse på idrett og kultur.
Mer info: Sametingsråd Henrik Olsen, 907 75 219
 
Sametingets oppfølging av Nussir-saken / Energi og mineraler / Miljø, areal og kulturvern / Forsiden - Sametinget
Sametingets oppfølging av Nussir-saken
Sametingsråd Silje Karine Muotka er ikke fornøyd med Miljødirektoratet har gitt Nussir ASA utslippstillatelse i Repparfjorden.
– Jeg har uttalt at dette er verdensmesterskap i uansvarlighet, og det er en beskrivelse jeg står på av hele mitt hjerte sier Silje Karine Muotka.
Sametingsrådets vurdering er at Miljødirektoratet ikke har synliggjort de negative miljømessige konsekvensene.
Rådet stiller også spørsmålstegn ved den samfunnsøkonomiske vurderingen som gjøres og mener at det heller ikke er tatt godt nok hensyn til urfolksrettighetene i disse vurderingene.
- Jeg mener dette er starten på en lang prosess med arbeid for både miljøhensyn og at samiske interesser ivaretas i tråd med internasjonale forpliktelser.
Vi starter med å sende inn en klage på utslippstillatelsen, og fortsetter med å fremme en sak om Nussir til Sametingets plenum i mars.
Jeg ønsker et sterkt vedtak i Sametinget sier Muotka.
Sametingsrådet legger opp til følgende prosess om Nussir-saken i nær fremtid:
Klage på Miljødirektoratets vedtak om utslippstillatelse innen tre uker etter vedtaket ble gjort kjent.
Klagebehandlingen gjøres av Klima- og miljødepartementet.
Innkalle til et møte med Nussir ASA i tråd med intensjonsavtalen som er inngått mellom selskapet og Sametinget, med hensikt om å konkludere med om man kan komme til enighet eller ikke.
Fremme sak om Nussir til Sametingets plenum i mars 2016.
- Jeg tror enda at det vil ta lang tid før en endelig avgjørelse i Nussir har blitt tatt, og det finnes flere formelle saksbehandlingskanaler prosjektet må gjennom før det kan realiseres, sier Muotka.
(Silje Karine Muotka leder sametingsrådets arbeid med spørsmål som omhandler Nussir.
Sametingspresident Aili Keskitalo har meldt seg inhabil grunnet søsterens eierskap i en underleverandør til firmaet.
Habilitetsvurderingen kan leses her).
 
Sametingets representanter i verneområdestyrene / Verneområdestyrene / Naturmangfold / Miljø, areal og kulturvern / Forsiden - Sametinget
Verneområdestyrene
Politisk sak: Ordningen med lokale nasjonalparkstyrer, som ble innført i 2010, er en måte å gjennomføre Norges urfolksrettslige forpliktelser om urfolks deltaking ved bruk, forvaltning og bevaring av naturressursene i deres områder.
Ordningen gir samiske interesser og lokale interesser medvirkning i forvaltningen.
Sametingets representanter i verneområdestyrene
Sametingets representanter i verneområdestyrene
Sametingets representanter i verneområdestyrene
Sametinget har oppnevnt 39 representanter i alt 20 nasjonalpark- og verneområdestyrer.
De medlemmene som Sametinget oppnevner til nasjonalparkstyrer representerer samiske interesser i kraft av sin egen person i styret.
De representerer det samiske folket i styret fordi de er oppnevnt av Sametinget men de opptrer ikke på vegne av Sametinget i styret, d.v.s. at Sametinget har ingen instruksjonsmyndighet over dem.
De er valgt til styret fordi Sametinget mener de vil ivareta samiske interesser på en god og helhetlig måte i styrearbeidet.
Blåfjella-Skjækerfjella og Lierne nasjonalparkstyre
Børgefjell nasjonalparkstyre
Femundsmarka/Gutulia nasjonalparkstyre
Lomsdal- Visten/Njaarke nasjonalparkstyre
Lyngsalpan/ Ittungáissáid verneområdestyre
Midtre Nordland nasjonalparkstyre
Møysalen nasjonalparkstyre/Svellingsflaket landskapsvernområde
Nordkvaløy - Rebbenesøy landskapsvernområdestyre
Rohkunborri nasjonalparkstyre
Skarvan og Roltdalen nasjonalparkstyre
Skardsfjella-Hyllingsdalen verneområdestyre
Stabbursdalen nasjonalparkstyre
Trollheimen verneområdestyre
Varangerhalvøya nasjonalparkstyre
Ånderdalen nasjonalparkstyre
Les mer om enkelte nasjonalpark- og verneområdestyrer og hva de jobber med her.
Ansvarlig politiker
 
Sametingets retningslinjer for vurdering av samiske hensyn ved endret bruk av utmark. / Sametinget planveileder / Areal / Miljø, areal og kulturvern / Forsiden - Sametinget
Politisk sak: Sametinget vedtok en planveileder i 2010. Planveilederenlegger til rette for at alle planer, konsekvensutredninger og vedtak som følger av plan- og bygningsloven plandel sikrer naturgrunnlaget for samisk kultur, næringsutøvelse og samfunnsliv.
Sámedikki njuolggadusat man mielde árvvoštallat sámi beroštumiid meahci rievdaduvvon anu ektui.
Sametingets retningslinjer for vurdering av samiske hensyn ved endret bruk av utmark.
Sametinget retningslinjer for vurdering av samiske hensyn ved endret bruk av utmark i Finnmark er hjemlet i finnmarksloven § 4.
Retningslinjene skal bruke av statlige, kommunale og fylkeskommunale instanser, samt Finnmarkseiendommen, ved vurdering av virkningene for samisk kultur, reindrift, utmarksbruk, næringsutøvelse og samfunnsliv.
Disse innstansers vurderinger skal foretas før det treffes avgjørelser i saker om endret bruk av utmark i Finnmark fylke.
Formålet med retningslinjene er at offentlige myndigheter og Finnmarkseiendommen foretar en grundig og forsvarlig vurdering av virkningene av samisk kultur.
På den måten skal retningslinjene bidra til å sikre naturgrunnlaget for samisk kultur.
Ansvarlig politiker
 
Sametingets valgmanntall 2005 / Valgmanntall / Kampanjeside / Valg og manntall / Forsiden - Sametinget
Sametingets valgmanntall 2005
Sametingets valgmanntall fra 2005 var på 12 538 personer.
Dette dannet grunnlaget for mandatfordelingen i valgkretsene for valget i 2009.
Endelige tall for valgkretsene ved valget i 2005 finnes nedenfor.
1 Várjjat/Varanger
2 Deatnu/Tana
3 Kárášjohka/Karasjok
4 Guovdageaidnu/Kautokieno
5 Porsáŋgu/Porsanger
6 Áltá/Fálesnuorri - Alta/Kvalsund
7 Davvi-Romsa/Nord-Troms
8 Gaska-Romsa/Midt-Troms
9 Lulli-Romsa/Sør-Troms
10 Davvi Nordlánda/Nordre Nordland
11 Gaska Nordlánda/Midtre Nordland
12 Lullisámeguovlu/Sørsameområdet
13 Lulli-Norga/Sør-Norge
 
Sametingets valgmanntall 2009 / Valgmanntall / Kampanjeside / Valg og manntall / Forsiden - Sametinget
Sametingets valgmanntall 2009
13890 personer var registrert i Sametingets valgmanntall ved sametingsvalget 2009.
Det er en økning på 1352 personer siden valget i 2005.
Endelige tall for valgkretsene ved valget i 2009 finnes nedenfor.
1. Nuortaguovllu válgabiire/Østre valgkrets
2. Ávjovári válgabiire/Ávjovári valgkrets
3. Davveguovllu válgabiire/Nordre valgkrets
4. Gáiseguovllu válgabiire/Gáisi valgkrets
5. Viestarmera válggabijrra/Viesttarmeara válgabiire/Vesthavet valgkrets
6. Åarjel-Saepmie/Sørsamisk valgkrets veeljemegievlie
7. Lulli-Norgga válgabiire/Sør-Norge valgkrets
 
Sametingsbygningen / Om Sametinget / Forsiden - Sametinget
Sametingsbygningen
Sametingsbygningen i Karasjok ble offisielt åpnet 2. november 2000 av H. M. Kong Harald V. Sametingsbygningen huser samenes folkevalgte forsamling og administrasjonen for Sametinget i Norge.
Bygningen er tegnet av sivilarkitektene Stein Halvorsen og Christian Sundby, som i mars 1996 vant arkitektkonkurransen med mottoet 69,3˚ NORD.
I alt var det 116 påmeldte deltakere, og av disse kom det inn 48 utkast.
Byggearbeidet startet august 1998 og i juni 1999 foretok stortingspresident Kirsti Kolle Grøndahl grunnsteinsnedleggelse.
Bygningen er formet som en halvsirkel i to etasjer med Sametingets bibliotek, resepsjon, møterom og et førtital kontorer.
I enden av halvsirkelen ligger Sametingets plenumssal som et lavvuformet amfi for møtene i samenes folkevalgte forsamling.
Sametingsbygningen står først og fremst som et konkret symbol på den politiske og rettslige status samene som folk har.
Sametingsbygningen oppfyller alle rimelige krav til en moderne parlamentsbygning.
Sametingets plenumssal, auditoriet og alle møterom er utstyrt med digitale tolkeanlegg.
Presse og medier har egne rom, og det er lagt til rette for radio- og fjernsynsoverføringer fra sametingsmøtene.
 
Sametingsmelding om areal- og miljøpolitikk - Invitasjon til innspill / Areal / Miljø, areal og kulturvern / Forsiden - Sametinget
Sametingsmelding om areal- og miljøpolitikk - Invitasjon til innspill
Sametingsrådet ønsker innspill til sametingsmelding om areal og miljø.
Målet med meldingen er å styrke Sametingets politikk i spørsmål om areal- og miljømessige utfordringer som det samiske samfunnet står fremover.
Sametingsrådet legger opp til bred medvirkning og kunnskapsinnhenting i meldingsarbeidet.
Som første ledd i arbeidet skal det utarbeides en artikkelsamling om aktuelle tema i areal- og miljøpolitikk.
Flere forskere er invitert til å bidra med en artikkel som legges frem på et fagseminar i november 2015:
Arealforvaltning og arealbruk - Else Grete Broderstad og Eva Josefsen
Bruk og forvaltning av sjøarealer - Einar Eythurson og Camilla Brattland
Verneområdeforvaltning og naturmangfold - Jan Åge Riseth
Utmarksbruk - Øyvind Ravna
Utvinning av naturresurser - Christian Nellemann
Tradisjonell kunnskap i forvaltning – Samisk høyskole ved Árbediehtu-prosjektet
Artikkelsamlingen vil fungere som kunnskapsgrunnlag og bidra til en bred debatt både med sentrale og regionale myndigheter og med samiske lokalsamfunn.
Sametingsrådet vil også nedsette ei ressursgruppe som skal se på om dagens forvaltning er tilpasset utmarksutøvernes behov.
Målet er at gruppa skal levere egne forslag for politikkutvikling innen samisk utmarksbruk.
Sametingsrådet planlegger også flere dialogmøter med samiske lokalsamfunn og organisasjoner i begynnelsen av 2016.
Sametingsrådet ønsker innspill til viktige tema som bør drøftes i Sametingsmelding om areal og miljø.
Alle kan komme med innspill.
Innspillene kan sendes til: biras@samediggi.no
Etter planen skal meldingen legges fram for Sametingets behandling i 2016.
For mer informasjon: Sametingsråd Thomas Åhren, 908 39 663
 
Sametingspresidentens nyttårstale 2014 / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Sametingspresidentens nyttårstale 2014
Kjære alle sammen.
I 2013 ble sørsamiske Frode Fjellheim invitert til å delta med musikk på Disneys animerte, nye storfilm ”Frozen”.
Joiken Eatnemen Vuelie og Fjellheims musikalske talent får nå en hel verden til å lytte - til joik.
Vi ser det samme innen andre kulturuttrykk.
Samisk kultur erobrer stadig nytt publikum.
Vår kultur er rotfestet i våre bruks- og bosetningsområder.
Derfor foreslår vi fire kulturminne-områder i Varanger som et samlet verdensarvsted overfor UNESCO.
Naturen rundt oss ”husker” og forteller den samiske historien gjennom kulturminner, stedsnavn, sagn og fortellinger i nåtid.
Men ofte opplever vi at fortellingene om oss fortelles av andre enn oss selv.
De fortelles gjennom kritisk politisk retorikk, gjennom skandaler i mediene, og gjennom nettavisenes nådeløse kommentarfelt.
Det formidles også gjennom det somikke fortelles om oss- på skoler og andre offentlige arenaer.
Ethvert folk ønsker å bli anerkjent og respektert for det beste, det kjæreste og det vakreste i sin kultur.
Det ønsker også vi.
Så i dag vil jeg snakke til deg om heltene våre.
De som hver dag skaper og fornyer.
Det er de som vever oss inn i det som er selve fibrene i vårt samfunn: vår historie, våre drømmer og vår opplevelse av å være oss.
Jeg snakker om kunstnerne.
Om foreldrene som bruker tid og engasjement på å etablere samiskundervisning der ingen tilbud finnes fra før.
Ildsjelene som sikrer at de unge har et idrettstilbud også neste høst.
Og om sønnen som hjelper sin samisktalende mor og legen til å forstå hverandre bedre og dermed sikrer best mulig behandling og verdighet for den syke.
24 unge helter meldte seg i høst frivillige som språkambassadører til Sametingets kampanje #Sámásmuinna.
Det er i språket og fellesskapet vi definerer oss og verden rundt oss: hvem vi var, hvem vi er og hvem vi skal bli.
En språkhelt er ikke den som nødvendigvis synes det er lett å bruke samisk.
Helten er den som gjør det, selv om det er vanskelig.
Det er nettopp når det er vanskelig, at ditt valg og innsats er viktigst.
Ingen kan snakke samisk for oss.
Det er vårt felles ansvar, et ansvar vi ikke kan overlate til andre.
Jeg vil spesielt anerkjenne arbeidet for verdighet som utføres av representanter for våre egne minoriteter.
I dag må vi erkjenne at homofiles og lesbiskes rettigheter ikke har fått tilstrekkelig oppmerksomhet i samepolitikken.
Mobbing og diskriminering skjer, også i våre skoler og i våre lokalsamfunn.
For skeive samer betyr det at det blir umulig å leve fullverdige og gode liv i hjembygdene.
Vi trenger flere unge og voksne helter som arbeider mot mobbing.
Høsten 2013 ble det 7ende sametingsvalget gjennomført.
I år er det 25 år siden Sametinget ble første gang åpnet av Kong Olav V. Sametinget er et resultat av en intens og engasjert, men allikevel fredelig rettighetskamp rundt Alta-saken.
Idéen om et parlament for urfolket i Norge ble bygget av norske og samiske helter i lag.
Av to folk som var villige til å akseptere løsninger, framfor fortsatt konflikt og undertrykkelse.
Vi kjemper fortsatt for undervisning i og på samisk.
Våre språk er utrydningstruede.
Og tradisjonelle næringer som reindrift oppleves å være i økende konflikt med storsamfunnets ønsker om økt mineralutvinning.
De sjøsamiske bygdene trues gjennom reduserte muligheter til fiske og utkomme fra havet.
Disse og en rekke andre utfordringer knyttet til forholdet mellom stat og urfolk er stadig uløste.
Vi har alle fått anledning til et innblikk i noen av de samiske heltene gjennom serien ”Den stille kampen” på NRK i høst.
Vi har sett at det er helter i alle lokalsamfunn og på mange samfunnsområder.
Men noen spør hvor lenge skal vi fokusere på fornorskningspolitikk og undertrykkelse av samer?
Sannheten er at fornorskning og undertrykkelse er vår felles historie, samer og nordmenn.
Vi er begge folk ofre for den - hver på vår måte.
Jeg har forståelse for at noen vil glemme og gjemme vekk.
Men vi lever i dag med konsekvensene av denne historien.
Og så lenge den gjøres til kun et samisk anliggende, vil den vanskeliggjøre utviklingen, både for nordmenn og samer.
To folk er traumatisert, hvert på sitt vis.
Tillit og kultur er gått i stykker.
Å gjenopprette det som har gått i stykker vil kreve økt innsats fra både Sametinget og norske myndigheter.
Jeg inviterer derfor norske myndigheter til nye samtaler om, og partnerskap, for frihet til økt samisk livsutfoldelse og nye former for samisk selvbestemmelse.
Sommeren 2013 Inviterte Sametinget 600 representanter fra alle verdens urfolksregioner til Alta.
Der ble verdens urfolk for første gang enige om en felles prinsipiell plattform.
En unik historisk hendelse, som nå gjør at verdens urfolk i høst deltar likeverdig med statene på årets konferanse om urfolks rettigheter i regi av FNs generalforsamling.
Sametinget viderefører sitt internasjonale engasjement, og skal de neste årene være ledende i arbeidet for rettferdighet og anerkjennelse av urfolks rettigheter i verden.
De som forandrer verden, er de som tror at verden kan endres.
Det er plass til mer rettferdighet og mer frihet til livsutfoldelse.
Vær en helt i 2014.
Det er alltid et menneske som trenger en varm hånd, og alltid en sak som trenger et bankende og engasjert hjerte.
 
Sametingsrådet deltar på Rio+20 / Artikler / Valgperiode 2009 - 2013 / Arkiv / Forsiden - Sametinget
Sametingsrådet deltar på Rio+20 19. juni 2012
Sametingsråd Vibeke Larsen deltar på FNs verdenstoppmøte om bærekraftig utvikling i perioden 20-22 juni i Rio de Janeiro i Brasil.
Rio+20 er den største FN-konferansen noensinne, og det er forventet mer enn 50.000 deltakere på de offisielle arrangementene.
Hovedtema er grønn økonomi og fattigdomsreduksjon.
Rådsmedlem Vibeke Larsen ser frem til å fronte urfolksperspektivet på Rio+20.
- Verdens urfolk har en sentral rolle å spille for å bevare økosystemer og bygge robust lokal økonomi.
Urfolk kan tilby løsninger for en fremtidig bærekraftig utvikling.
Forutsetningen er at urfolks rettigheter til land og ressurser respekteres, og at urfolks rett til å bestemme over egen utvikling gjennomføres.
Anerkjennelse av urfolks tradisjonelle kunnskaper og økosystemtjenester vil være et tydelig bidrag til fattigdomsbekjempelse og bør utgjøre en av hjørnesteinene i grønn økonomi.
Kvinnenes rolle er videre en nøkkel for å lykkes med å nå nye bærekraftsmål, jeg vil derfor ha fokus på at kvinneperspektivet styrkes på alle nivå, sier sametingsråd Vibeke Larsen.
Det er 20 år siden verdenssamfunnet møttes på konferansen om miljø og utvikling, Eco`92 i Rio.
Da ble klimakonvensjonen, konvensjonen om biologisk mangfold og Agenda 21 vedtatt.
I 2002 ble Johannesburg-erklæringen vedtatt.
Grunnlaget kommer fra sluttrapporten til Verdenskommisjonen/ Brundtlandkommisjonen fra 1987 som sier: «Bære¬kraftig utvikling er en utvikling som imøtekommer dagens behov uten å ødelegge mulighetene for at kommende generasjoner skal få tilfredsstille sine behov».
Begrepet handler om hvordan miljø, økonomi og sosial utvikling er tett knyttet sammen.
Fattigdomsproblemer og miljøproblemer må ses i sammenheng, og langsiktige miljøhensyn må vurderes opp mot kortsiktige økonomiske hensyn.
I forberedelsene til Rio20+ er det gjennomført forhandlinger på områder som: bærekraftsmål (SDG), grønn økonomi, matsikkerhet, biologisk mangfold, likestilling, helse og utdanning, hav, kjemikalier og klima m.v. Dette vil danne grunnlaget for et vedtak om et sluttdokument/erklæring fra Rio+20.
Stor delegasjon
Sametinget deltar i Norges delegasjon som ledes av statsminisiter Jens Stoltenberg.
I tillegg deltar miljøvernministeren, utviklingsministeren, flere statssekretærer og politiske rådgivere fra ulike departementer, Stortingsrepresentanter, embetsverk og representanter fra frivillige organisasjoner og sivilsamfunnet i Norge.
- Jeg ser frem til å drøfte forslag til løsninger for en bærekraftig utvikling med andre urfolk, og med statlige representanter, NGOer og med miljøaktivister i løpet av Rio20+.
Jeg gleder meg også til å bidra med et innlegg på et side-arrangement som Australias statsminister Julia Gillard har invitert meg til på onsdag den 20. juni, forklarer sametingsråd Vibeke Larsen.
Temaet for side-arrangementet er forvaltning av land- og sjøområder i regi av urfolk og lokalsamfunn som baserer seg på bevaring og bærekraftig bruk av det biologiske mangfoldet.
Ideen er videre at det skal etablere et nettverk mellom stater og urfolk der erfaringer og utvikling av slike modeller kan drøftes.
- Fra Sametingets side vil vi særskilt vise til finnmarksloven, og hvordan konsultasjonsavtalen mellom Sametinget og statlige myndigheter benyttes for å oppnå enighet om samisk deltakelse i forvaltningsmodeller om naturgrunnlaget i samiske områder, sier rådsmedlem Larsen avslutningsvis.
Kontaktperson:
Sametingsråd Vibeke Larsen, tlf. 941 30 116
 
Sametingsrådet sover ute på lørdag / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Sametingsrådet sover ute på lørdag
Sametingspresident Aili Keskitalo tar med seg resten av sametingsrådet og overnatter utendørs natt til søndag.
De gjør dermed som svært mange andre landet rundt, og deltar i kampanjen #nattinaturen organisert av Norsk Friluftsliv.
- Vi sover selvfølgelig i lávvu, som i uminnelige tider har vært det samiske folkets foretrukne måte å overnatte på når vi ferdes i naturen, forteller Sametingspresident Aili Keskitalo.
I den samiske kulturen er opplevelsen av friluftsliv en kilde til stor rikdom i livet.
Dette ble understreket av nylige forskningsresultater som viste at samiske ungdommer scorer høyest når det gjelder aktiviteter i naturen.
Men livet i naturen bærer også med seg noe større for det samiske; nemlig grunnlaget for den samiske kulturen.
Sametingspresidenten har derfor flere motiver for å delta i #nattinaturen-kampanjen.
- For det første synes jeg det er viktig å oppfordre folk til aktivitet i naturen for psykisk og fysisk velvære.
Men for meg er det et minst like viktig å slå et slag for den bærekraftige bruken av naturen.
Jeg vil at også mine barnebarn, og deres barnebarn igjen, skal få en mulighet til å leve med og høste av naturens rikdom, forsetter Keskitalo.
Bærekraftig bruk av naturen er kjennetegnet på de tradisjonelle samiske næringene.
Eksempler er reindrift, fiske, jakt, bærplukking og annen høsting.
Men sametingspresidenten peker også på at nye samiske næringer, som reiseliv, har bærekraftig friluftsliv som grunnlag.
Hun trekker frem reiselivsaktøren Gallas, som hjelper rådet med det praktiske rundt lørdagens overnatting.
- Om Gallas ønsker det har de et enormt potensial til å kunne skape arbeidsplasser med grunnlag i både samisk kultur og friluftsliv.
Mange reisende er interesserte i autentiske og bærekraftige naturopplevelser, og jeg har stor tro på at et moderne reiseliv som bygger på tradisjoner kan ha stor betydning for det samiske samfunnet i fremtiden, avslutter sametingspresident Aili Keskitalo.
Ytterligere informasjon:
Sametingsrådet overnatter i Vika utenfor Røros 5-6 september. I tillegg til president Aili Keskitalo er det sametingsrådsmedlemmene Thomas Åhren, Ann-Mari Thomassen, Henrik Olsen og Silje Karine Muotka som deltar.
Det er Norsk Friluftsliv, en fellesorganisasjonen for 15 frivillige friluftslivsorganisasjoner i Norge, som står bak kampanjen #nattinaturen.
Så mange som 700 politikere fra hele landet har meldt sin deltakelse i kampanjen.
Mer informasjon kan finnes her: http://www.norskfriluftsliv.no/nattinaturen/
Ved spørsmål om sametingsrådets overnatting kan politisk rådgiver Runar Myrnes Balto kontaktes på tlf. 97773778.
 
Sametingsrådet støtter Kystaksjonen / Marine næringer / Næringer / Forsiden - Sametinget
Sametingsrådet støtter Kystaksjonen Sametingsrådet støtter Kystaksjonen og kravene om at leveringsforpliktelsene i nord må respekteres, slik Stortinget opprinnelig vedtok.
- Fiskeriene og retten til å fiske er selve livsnerven og danner grunnlaget for både bosetting og utvikling i svært mange bygder og tettsteder i Nord-Norge, uttaler sametingsråd Silje Karine Muotka.
Hun understreker at selv etter mange år med strenge og harde reguleringer, er aktiviteten som fisken og fiskerinæringen skaper, sentrale og bærende elementer.
– Det kan uten tvil fastslås at befolkningen gjennom sin bosetting i fjordene og langs kyst av Nord-Norge har rettigheter til bruk og forvaltning av fisken i sine nærområdet og i Barentshavet.
Lokalbefolkningens forhold til fiskeressursene var avgjørende for medholdet Norge fikk i 1953 da vi vant fram i tvistesaken med britiske trålere og myndigheter, sier Muotka.
Bakgrunnen for denne tvisten var at fiskerisamfunnene og Norge ikke lengre ville ha Storbritannias trålflåte fiskende inne i fjordene.
Dommen fra 1953 slår fast at bosettingen, og bruken av fiskeressursene langs kysten, danner lokale sedvaneregler som står sentralt i grunnlaget for Haag domstolens avgjørelse.
Sametinget har gjennom sitt arbeid med fiskerisaker og Kystfiskeutvalgets behandling fått gjennomført forandringer og tilføyelser i Havressursloven, Deltakerloven og Finnmarksloven som styrker lokalt eierskap og forvaltning.
– Trålernes opprinnelige leveringsforpliktelser gjelder og skal håndheves i tråd med vedtakets innhold.
Hvis leveringsforpliktelsene ikke overholdes, må kvotene inndras og tildeles kystflåten med forpliktelser om levering lokalt, understreker Muotka.
 
Sametingsrådet / Organisasjonsstruktur / Om Sametinget / Forsiden - Sametinget
Sametingsrådet
Sametingsrådets medlemmer er oppnevnt av presidenten, som leder rådet.
Sametingspresidenten er valgt av og blant flertallet i Sametingets plenum.
Rådet fungerer som Sametingets regjering, og står for den daglig politiske virksomheten.
Rådet fremmer innstillinger overfor plenum i saker som gjelder fordeling av Sametingets budsjett, tiltak til påfølgende års statsbudsjett, Sametingets årsmelding, hovedretningslinjer for Sametingets tilskuddsordninger og andre saker som etter en selvstendig vurdering i Sametingsrådet bør fremmes.
I tillegg fremmer Sametingsrådet meldinger på ulike politikkområder etter behov, og har på en rekke områder også anledning til å fatte endelig vedtak.
Sametingsrådets medlemmer
Sametingspresident Aili Keskitalo, og rådsmedlemmene Henrik Olsen, Ann-Mari Thomassen, Thomas Åhren, Silje Karine Muotka.
Sametingsrådets møteplan 2015
Uke 4: rådsmøte i Karasjok
Uke 13: rådsmøte i Kautokeino
Uke 17: rådsmøte i Røros
Uke 26: rådsmøte i Karasjok
Uke 34: rådsmøte på Sommarøy
Uke 42: rådsmøte i Karasjok
Uke 43: rådsmøte i Trondheim
Uke 50: rådsmøte i Oslo
Les mer
Politiske ansvarsområder i rådet
Sametingspresident Aili Keskitalo og de øvrige medlemmene av Sametingsrådet har definert og fordel de politiske ansvarsområdene mellom seg.
Her finner du hvilke rådsmedlemmer som har ansvar for hvilke politiske områder.
Les mer
Taler og artikler
Taler, innlegg og artikler av sametingspresidenten eller øvrige medlemmer av sametingsrådet.
Les mer
 
Samisk barnehagetilbud styrker demokratiet / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Samisk barnehagetilbud styrker demokratiet
Den nasjonale barnehagedagen 2014 arrangeres 18. mars. Det er Utdanningsforbundet, Fagforbundet og Foreldreutvalget for barnehager (FUB) som samarbeider om barnehagedagen.
Dagen markeres i barnehagene landet rundt, og er blitt en tradisjon for mange.
Demokrati og barns medvirkning skal være fokus i år, og slagordet er: ”Jeg har noe å si.
”Tema er valgt med Norges grunnlovsjubilèum i 2014 som bakteppe.
Samiske barn har en selvstendig stemme, og må få rom og mulighet til å la sin stemme bli hørt i barnehagesammenheng.
Demokrati og barns medvirkning er også en viktig del av det samiske barnehagetilbudet.
På veien med å bygge opp et samisk barnehagetilbud har samiske foreldre og lokale samiske foreninger vært helt sentrale som initiativtakere og pådrivere.
Dette arbeidet har vært helt grunnleggende for at vi i dag har et samisk barnehagetilbud.
Samisk politisk arbeid har også arbeid for å sikre det samiske innholdet i barnehageloven og i rammeplan for barnehagen.
FNs barnehagekonvensjon er også viktig for arbeidet i barnehagene.
Vi har kommet langt, men har allikevel en vei å gå for å sikre at alle samiske barn får et barnehagetilbud i forhold til sitt språk og kultur slik barnekonvensjonen blant annet legger opp til.
Sametinget jobber for at samiske barn skal få en individuell rett til et samisk barnehagetilbud.
Det handler nettopp om rett til medvirkning og til selvbestemmelse for samiske barn.
Barnehagen skal sikre at barna får en tospråklig og flerkulturell utvikling.
I barnehager med samisktilbud har foreldre og barn rett til å forvente at personale har kjennskap til og vektlegger et samisk innhold og at det snakkes samisk.
Dette handler om at barna opplever barnehagetilbudet som et demokratisk og utviklende læringsmiljø.
I ”Sametingsmelding om samisk barnehagetilbud” (2013) poengteres det at barnehagen er en av de viktigste arenaer for å videreføre samiske språk og samisk kultur.
Sametinget ønsker gjennom sin barnehagepolitikk å skape gode oppvekstvilkår for alle barn gjennom samisk barnehagetilbud.
Det er et behov for en felles pedagogisk plattform, og en sentral og spennende faglig og politisk debatt er hvilke samiske verdier barnehagene skal bygge sin virksomhet på.
På et overordnet nivå må samene som folk sikres retten til å utvikle egne barnehager der metoder for samisk opplæring og samisk pedagogisk materiell står sentralt.
Sametinget vil markere barnehagedagen ved å besøke blant annet Àltta siida mánáidgárddi som er en samisk barnehage i Alta.
Sametingets rådsmedlemmer skal også på besøk i sine nærliggende barnehager på barnehagedagen.
Et mål med å markere dagen er å synliggjøre barnehagen som en samisk læringsarena, og for å skape forståelse for barnehagens innhold og de viktige prosessene som foregår mellom barn, foreldre og ansatte.
Sentralt er budskapet om en barnehage av god kvalitet for alle barnehagebarn, og et samisk barnehagetilbud som styrker demokratiet.
Jeg ønsker alle barnehager en flott barnehagedag.
 
Samisk bibliotektjeneste / Blogger / Vi anbefaler / Bibliotek / Forsiden - Sametinget
Samisk bibliotektjeneste
Nettstedet er opprettet av Troms fylkesbibliotek som en informasjonstjeneste som skal gjøre det lettere for bibliotek i Troms å orientere seg i og holde seg oppdatert på nye utgivelser om samer og samiske forhold, og samisk litteratur, musikk og film.
 
Samisk bygningsvern / Miljø, areal og kulturvern / Forsiden - Sametinget
Samisk bygningsvern
Samisk bygningsvern handler om å identifisere, registrere og ivareta automatisk freda, samiske bygninger for framtiden.
Slike bygninger er en kilde til kunnskap og historie om det samiske samfunnet og de lokalsamfunnene de står i.
I perioden 2011-2017 intensiverer Sametinget registreringen av bygninger fra før 1925.
Det anslås at det i dag eksisterer rundt 1200 automatisk freda, samiske bygninger i Norge.
En samisk og automatisk freda bygning er en samisk bygning eldre enn 100 år.
I løpet av de neste ti årene vil trolig ytterligere rundt 800 samiske bygninger nå fristen for fredning.
Hva er en samisk bygning?
En samisk bygning inngår i en samisk historisk og kulturell sammenheng.
Den kan ha en spesiell funksjon eller miljømessig sammenheng.
Også byggeskikk og lokale oppfatninger og historier om bygningen er viktige elementer i vurderingen om en bygning er samisk eller ikke.
Det viktigste kriteriet i vurderingen er hvilken sammenheng kulturminnet står i og om det er knyttet til samisk kultur og historie.
Det er også viktig om bygningen er knyttet til historiske hendelser, og hvordan den er lokalisert i bygda eller kulturlandskapet.
Alle samiske bygninger eldre enn 100 år er automatisk freda.
Veiledning til eiere automatisk freda bygninger
Endringer som kan skade kulturminneverdiene ved automatisk freda bygninger, er som hovedregel ikke tillatt.
Endringer må skje med varsomhet og med respekt for bygningen.
Endringer ut over normalt vedlikehold, krever tillatelse fra Sametinget.
Eiere av freda bygninger har krav på å få veiledning og råd om endringstiltak og vedlikehold.
Søk råd før du gjennomfører vedlikehold eller endringer.
Noen tiltak vil kunne kreve planlegging og dispensasjon både fra kulturminnelovens bestemmelser.
 
Samisk forfatterstudie etableres / Kunst- og kulturutøvelse / Kulturliv / Forsiden - Sametinget
Samisk forfatterstudie etableres
Samiske lesere ønsker flere bøker på samisk som engasjerer unge.
Derfor setter Sametinget, Samisk forfatterforening (SGS) og Samisk kunstnerråd (SDR) igang et forfatterstudie som skal rekruttere unge forfattere som skriver på samisk.
Målet med prosjektet er å rekruttere minst fem unge forfattere som skriver på samisk.
Forfatterstudiet er på to år, med jevnlige nettverksmøter, skriveseminarer og veiledning fra erfarne forfattere og fagfolk.
Sametingsråd Henrik Olsen sier at forfatterstudiet skal legge vekt på å utvikle forfatterskap, og heve den litterære kompetansen til framtidige forfattere.
-Deltakerne skal utvikle sin litterære og kunstneriske bevissthet, og få forfatterfaglig kompetanse, slik at de gis bedre muligheter for å kunne utvikle manus og utøve forfatteryrket i framtiden, sier sametingsråd Henrik Olsen.
Prosjektets mål er:
Stimulere til flere samiskspråklige utgivelser av skjønnlitteratur for unge.
Delmål:
Rekruttere unge forfattere som skriver på samisk.
Prosjektet skal bidra til at yngre forfattere får en reell mulighet til manusutvikling gjennom veiledning, kompetanseutvikling og nettverkssamlinger.
Deltakere har produksjonskrav under prosjektperioden med mål om utgivelse av ferdig manus.
Deltakere skal være representert fra flere samiske språkområder.
Fremme minimum 5 unge samiske forfattere som skriver for unge.
Etablere nettverk mellom nye og etablerte forfattere.
Øke interessen for historiefortelling som kan brukes på film og drama.
Opptakskrav
Opptak til forfatterstudiet skjer etter vurdering av innsendt tekst og motivasjon for deltakelse.
Søker skal sende inn en tekst på inntil 10 sider.
Teksten skal ikke være utgitt tidligere.
Søker må også opplyse om skriveerfaring og motivasjon for studiet.
Det er arbeidsgruppen fra Samisk forfatterforening (SGS), prosjektleder og en ansatt fra Sametingets administrasjon som velger ut deltakere til prosjektet.
Prosjektleder er Piia Susanna Juuso.
Samisk forfatterforening har ansvaret for studiets faglige innhold.
Søknadsfristen vil bli offentliggjort på et senere tidspunkt
 
Samisk innhold inn i barnehagelærerutdanningen / Barnehager / Opplæring / Forsiden - Sametinget
Samisk innhold inn i barnehagelærerutdanningen
07. november 2014 Alle som begynner på den nye barnehagelærerutdanningen skal lære om samisk språk, kultur og samfunnsliv.
Høsten 2013 startet den nye barnehagelærerutdanningen opp.
Målet med utdanningen er at den skal være en integrert, profesjonsrettet og forskningsbasert barnehagelærerutdanning som også er attraktiv, innovativ og krevende, og som har høy kvalitet.
Videre er det nedsatt en følgegruppe som skal følge og vurdere utviklingen i barnehagelærerutdanningen, dele kunnskap om gjennomføring og effekter av reformen til aktuelle brukere.
Videre vil følgegruppa følge opp målet i ny rammeplan, veilede og gi råd til institusjonene og legge til rette for kvalitetsforbedring i utdanningene.
Les mer om FG-BLU: http://blu.hib.no/
Sametingets representant i følgegruppen er Marianne Helene Storjord, fagleder for barnehageseksjonen, Sametinget, Karasjok
Samisk perspektiv
Sametinget har jobbet for at det samiske perspektivet skal synliggjøres i den nye nasjonale barnehagelærerutdanningen.
-I den forrige nasjonale forskriften for førskolelærerutdanningen var ikke det samiske nevnt i større grad.
Derfor er dette en milepæl for norsk barnehagelærerutdanning, sier sametingsråd Silje Karine Muotka.
-Det er viktig at synliggjøringen av det samiske i den nye nasjonale barnehagelærerutdanningen følges opp.
Det er også viktig at det tydeliggjøres og satses på videre- og etterutdanning i samiske emner for de som allerede er utdannet og arbeider i barnehagene, sier Muotka.
I alle kunnskapsområdene
I den nye barnehagelærerutdanningen skal studentene ikke lenger ha fag, men kunnskapsområder.
I alle seks kunnskapsområder skal nå barnehagelærerne ha læringsutbytte i det samiske perspektivet.
Det kan for eksempel nevnes at studentene blant annet skal ha kjennskap til samisk barneoppdragelse, samenes historie som urfolk, deler av samisk kultur og hverdagsliv, samisk fortellertradisjon, samiske håndverkstradisjoner og samiske barns rettigheter.
-Ved innføring av slik kompetanse for alle barnehagelærere i Norge, må dette også komme frem i rammeplan for barnehagen.
Dette innebærer da at alle barn i barnehager i Norge skal få kjennskap til det samiske folk, sier Muotka.
-De nye barnehagelærerne skal skoleres og videreformidle denne kunnskapen til alle barn i barnehagene i Norge.
Dette er en flott og viktig utvikling, sametingsråd Silje Karine Muotka.
Prioritere etterutdanning
Utfordringen som Sametinget ser er at det er mangel på fagpersoner og lærere som kan skolere studentene.
Det må derfor prioriteres på videre- og etterutdanning i samisk språk og kultur for fagansatte i høgere utdanning.
Sametinget ser at kompetansen om samisk språk og kultur hos fagansatte er avgjørende for hvordan studentene får innsikt, forståelse, interesse og kunnskaper om samisk språk og kultur i barnehagesektoren.
Disse kunnskapene blir de fremtidige barnehagelærernes forutsetninger for å formidle og fremme samisk språk og kultur i barnehagen.
For mer info:
 
Samisk kulturarv / Artikler / Valgperiode 2009 - 2013 / Arkiv / Forsiden - Sametinget
Samisk kulturarv
Over to tusen samiske historiske gjenstander bør tilbakeføres til de samiske museene.
Det foreslår en utredning som er gjort for Sametinget.
Sametingsrådet har vedtatt forslagene som kommer fram i utredninga Bååstede – tilbakeføring av samisk kulturarv, der samiske gjenstander som ligger på Norsk Folkemuseum skal tilbakeføres til de seks museene under Sametingets forvaltning.
Norsk Folkemuseum vedtok i 2007 at samiske gjenstander kan tilbakeføres til Sametingets forvaltning.
Seinere sluttet Kulturhistorisk museum, som er juridisk eier av en del av denne samlingen, seg til dette vedtaket.
Nå har en arbeidsgruppe, bestående av representanter fra de involverte institusjonene, levert en utredning som foreslår å tilbakeføre deler av den samiske samlingen til de seks museene under Sametingets forvaltning.
4500 gjenstander
Av den nesten 4500 store samlingen av samiske gjenstander tas det sikte på å føre tilbake ca 2000 gjenstander til de samiske museene.
Før en tilbakeføring kan finne sted må gjenstandenes historikk samles, deretter må de konserveres, pakkes og flyttes.
Dette er en tids- og kostnadskrevende prosess.
I tillegg stilles det en del museumsfaglige krav til tilfredsstillende magasin- og utstillingsforhold.
Per i dag er det ingen av de samiske museene som oppfyller kravene til magasiner og utstillingslokaler, derfor blir det nødvendig med en oppgradering av disse.
- De samiske museene kan ikke dekke tilbakeføringene og derfor er det viktig at staten sammen med regionale og lokale myndigheter sikrer finansieringen av denne tilbakeføringen.
Staten er, i følge norsk lov, nasjonale målsetninger og internasjonale konvensjoner, forpliktet til å sikre at samene kan forvalte sin egen kulturarv.
Sametinget, Norsk Folkemuseum og Kulturhistorisk museum må i samarbeid framforhandle finansieringsløsningen overfor norske myndigheter, sier rådsmedlem Vibeke Larsen.
Kan starte i 2016
Arbeidet med tilbakeføringa forventes å være klar i 2016.
Intensjonen er at publikum kan se sin samiske kulturarv utstilt ved følgende samiske museer: Saemien Sijte, Snåsa, Árran lulesamiske senter/pitesamisk museum, Tysfjord/Beiarn, Várdobáiki samiske senter, Evenes, Senter for nordlige folk, Kåfjord, Tana og Varanger museumssiida, Nesseby og RiddoDuottarMuseat, Karasjok.
-I samisk sammenheng representerer Bååstede et nytt kapittel når det gjelder ansvar for forvaltingen av samisk kulturarv.
Vi tror det er interesse for saken både i museumsmiljøene i Norge, Norden og internasjonalt, og at utredninga kan vise hvordan og hvorfor en tilbakeføring bør gjennomføres, avslutter Vibeke Larsen.
Kontaktperson:
Rådsmedlem Vibeke larsen, + 47 941 30 116 eller vibeke.larsen@samediggi.no
 
Samisk minnemynt i 2017 / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Samisk minnemynt i 2017
I anledning 100 års jubileet for det første samiske riksmøte i Trondheim har Norges Bank besluttet å utgi en minnemynt.
Sametingspresident Aili Keskitalo mener det er en verdig hedring av denne viktige milepælen i samisk historie.
- Det er svært gledelig å se at Norges Bank har fulgt Sametingets oppfordring fra 2011 og nå planlegger å hedre jubileet i Trondheim med en egen minnemynt, uttaler president Keskitalo.
Den 6.februar i 1917 var første gang nord- og sørsamer fra forskjellige land samlet seg til et stort møte for å drøfte og belyse felles saker og problemstillinger.
Møtet som ble avholdt i Metodiskkirken samlet over hundre deltakere, derav en stor del kvinner.
Elsa Laula Renberg er en markant skikkelse i samisk historie og virkeliggjøringen av hennes idé, det første samiske riksmøte i Trondheim, står som en viktig milepæl for den samiske befolkningen
Det er planlagt et stort 100 års jubileum i Trondheim i 2017.
 
Samisk runebomme kan tilbakeføres / Kunst- og kulturutøvelse / Kulturliv / Forsiden - Sametinget
Samisk runebomme kan tilbakeføres
Den kjente Bindalstrommen er en av flere historiske kulturgjenstander som kan leveres tilbake til samiske museer i forbindelse med Bååstede-prosjektet.
I flere hundre år har forskere og misjonærer samlet inn samiske kulturgjenstander.
Runebommen fra Bindal fra Helgeland planlegges å leveres tilbake til Saemien Sijte i Snåsa.
Bindalstrommen er en av de best bevarte runebommer som er igjen.
-Å få tilbake en runebomme i samisk eie er symbolsk veldig viktig.
Runebommer har vært sentrale i tradisjonell samisk religion for blant annet å hente kunnskap om fremtiden, sier sametingsråd Henrik Olsen.
Det finnes kun et fåtall trommer igjen, ingen i samisk eie, og derfor er vi glad for at trommen tilbakeføres, sier Olsen.
Les mer om trommen: https://no.wikipedia.org/wiki/Bindalstromma
Ta tilbake historien
Det var i 2012 at Sametinget underskrev en avtale med Norsk Folkemuseum og Kulturhistorisk museum om å tilbakeføre over 2000 historiske gjenstander til de samiske museene.
Manglende finansiering
Sametinget har i flere år bedt norske myndigheter om å finansiere tilbakeføringen.
De samiske museene har i dag ikke økonomiske ressurser, teknisk konservatorkompetanse og lokaler til å motta gjenstandene.
-Vi skal selv kunne forvalte vår egen kulturarv.
Det er en rett vi har som urfolk.
Derfor må myndighetene bevilge tilstrekkelige økonomiske ressurser til en tilbakeføring av den samiske kulturarven fra Norsk folkemuseum og kulturhistorisk museum (UiO), sier sametingsråd Henrik Olsen.
Plenum behandler saken torsdag 24.september etter kl. 15.00.
For mer informasjon: Sametingsråd Henrik Olsen, 907 75 219
Les mer:
Det er skrevet en artikkel: ”Bindalstromma” av Signy Norendal, i Museumsnytt 1/2015
 
Samisk samarbeid / Internasjonalt arbeid / Forsiden - Sametinget
Samisk samarbeid
Samene er et urfolk i fire land.
Den grenseoverskridende dimensjonen er derfor en del av det samiske samfunnslivet.
Sametinget i Norge har deltar aktivt i samarbeidet mellom de nordiske sameting og samiske organisasjoner på russisk side.
Ansvarlig politiker
Aktuelt
Les mer
Vis alle saker
Sametinget jobber for:
Et utstrakt samarbeid mellom samene over landegrensene
At samiske folkevalgte organer får representere seg selv i internasjonale beslutningsprosesser som er av direkte betydning for urfolk og samer.
Å styrke Samisk parlamentarisk råd sin rolle for utviklingen av det samiske samfunnet i Norden og Russland
Samisk parlamentarisk råd Sametingene i Finland, Sverige og Norge har opprettet et felles samarbeidsorgan, Samisk parlamentarisk råd.
Rådet er et institusjonalisert samarbeid mellom sametingene i saker som berører samer i flere stater eller samene som ett folk.
Sekretariatsfunksjonen følger det sameting som har presidentvervet.
Samisk parlamentarisk råd vil være et viktig organ i det nye nordiske samarbeidet framover, og vil også ha betydning i en internasjonal sammenheng.
Det er derfor viktig at rådet har gode samarbeidsvilkår og utviklingsmuligheter
Samisk parlamentarisk råd har ikke et eget sekretariat med egen kompetanse og egen kapasitet til å være en aktiv aktør internasjonalt.
Sametinget på norsk side har sammenliknet med sametingene i de andre nordiske landene flere ressurser og gjennom dette har Sametinget i Norge større muligheter for å arbeide med samiske rettigheter i Norden.
Sammen med sametingene i Finland og Sverige er det derfor viktig at sametinget i Norge har et bevist forhold til å ivareta allsamiske urfolksinteresser.
Samerådet Samerådet er en fellessamisk kulturpolitisk og politisk institusjon ved at det er et samarbeidsorgan for de samiske organisasjonene i Finland, Norge, Sverige og Den Russiske Føderasjon.
Internasjonal betegnes Samerådet som en NGO, non-governmental organization.
Rådets overordnede målsetning er å ivareta samenes interesser som ett folk, styrke samenes samhørighet over grensene og arbeide for at samene også i framtiden erkjennes som ett folk.
Samerådet er en svært viktig og anerkjent urfolksaktør internasjonalt.
Samerådet har både høy kompetanse og et bredt internasjonalt nettverk.
Sametinget og Samerådet samarbeider på en del internasjonale saksområdet, og har litt ulike roller som i stor grad utfyller hverandre.
Det sees som viktig at dette videreføres og videreutvikles.
Sametinget samhandler og samarbeider også med andre samiske- og urfolks organisasjoner, institusjoner og nettverk som jobber grenseoverskridende.
Informasjonsutveksling og et kreativt samspill med de frivillige organisasjonene og institusjonene vil være avgjørende for å nå fram med samiske posisjoner på den internasjonale arenaen.
Sametingsrådet vil styrke den fremtidige dialogen og samarbeidet med disse ulike organene, innbefattet også nye institusjoner.
Rådet sammensettes av 15 medlemmer hvorav fem er fra norsk side, fire fra svensk side, fire fra finsk side og to fra russisk side.
Les mer om Samerådet her.
Samene på russisk side Samene på russisk side har så langt ikke et eget folkevalgt organ.
Det er viktig å bidra til at samene i Russland styrker forutsetningene for bevaring og utvikling av sitt språk, kultur og samfunnsliv.
Samene på russisk side har fått en stemme i Samisk parlamentarisk råd.
Det er naturlig på sikt å videreutvikle deres innflytelse i dette forum.
Sametingsrådet har en generell målsetning om å bidra til å legge til rette for at urfolk selv setter i gang tiltak for samfunnsutviklingen i egne områder og lokalsamfunn i nordområdene, for å sikre det materielle grunnlaget for sin kulturutøvelse.
Slektsbånd i urfolkssamfunn er tradisjonelt veldig sterke.
Kvinnene er sentrale i denne sammenheng og regnes ofte for å være de viktigste tradisjons- og språkbærere.
Tiltak rettet mot kvinner vil derfor ha positiv virkning for hele urfolkssamfunnet.
Sametinget i Sverige Sametinget i Sverige ble opprettet i 1993.
Sametinget i Finland I Finland ble delegasjonen for samesaker opprettet i 1973.
Etter opprettelsen av sametingene i Norge og Sverige ble delegasjonen omgjort til sameting i 1996.
 
Samisk språkundersøkelse viser utfordringer / Artikler / Valgperiode 2009 - 2013 / Arkiv / Forsiden - Sametinget
Samisk språkundersøkelse viser utfordringer
13. juni 2012 Det er flere unge enn eldre som snakker sørsamisk, viser e tt av funnene i Samisk språkundersøkelse 2012 som Nordlandsforskning AS og Norut Alta – Áltá har gjennomført for Sametinget, Fornyings-, administrasjons- og kirkedepartementet og Kunnskapsdepartementet.
For nord- og lulesamisk var det en nedgang i språkferdighetene for mellomgenerasjonen, mens situasjonen også her er noe bedre blant de under 30 år, viser undersøkelsen.
Sametingsråd Ellinor Marita Jåma og fornyings-, administrasjons- og kirkeminister Rigmor Aasrud er glad for at språktiltakene som er satt i gang, har hatt en positiv effekt, spesielt i de sørsamiske områdene.
- Det er fremdeles viktig å fokusere på bevaring, styrking og utvikling av de samiske språkene, sier Jåma og Aasrud.
Velger bort samisk
Undersøkelsen viser at tre av fem velger å bruke norsk selv om det ville vært mulig å bruke samisk.
Største grunn for å velge bort samisk er at man mangler ord og at man synes man ikke snakker samisk godt nok.
Det er blitt en vane å velge bort samisk, viser undersøkelsen.
Før i tiden ble samisk snakket overalt, unntatt i skolen.
Undersøkelsen viser at i dag er det i stor grad blant de fleste unge bare i barnehage og i skole at det snakkes samisk.
Alle samiske barn har individuell rett til samiskopplæring i skolen.
Undersøkelsen viser at en tredjedel av foreldrene oppgir at ungene likevel ikke får den samiskopplæringen som de har krav på.
Manglende tilbud i skolene oppgis som den viktigste årsaken til dette.
-Vi må i samarbeid med regjeringen sørge for at kommunene tilbyr samisk undervisning til elevene, slik at vi får flere språkbrukere i fremtiden, sier sametingsråd Ellinor Marita Jåma.
Hun sier videre at det må skapes flere språkarenaer, slik at samisk kan brukes i dagliglivet.
-I tillegg må samisk bli mer synlig, både i media og i resten av samfunnet, sier Jåma.
Viktig verktøy
Språkundersøkelsen vil være et svært viktig verktøy for Sametingets og regjeringens videre arbeid med de samiske språkene.
Resultatene skal brukes til å utforme og iverksette tiltak som fører til bevaring og utvikling av de samiske språkene.
Videre skal resultatene brukes i forbindelse med utforming av Sametingsmelding om samiske språk.
Kontaktperson
Sametingsråd Ellinor Marita Jåma, tlf. 916 13 460
Her finner dere rapporten: Samisk språkundersøkelse 2012
 
Samisk tastatur for smarttelefoner er klart / Språkteknologi / Språk / Forsiden - Sametinget
Samisk tastatur for smarttelefoner er klart
Kommunal- og moderniseringsminister Jan Tore Sanner og sametingspresident Aili Keskitalo sier at hverdagen vil bli enklere for den samiske befolkningen når vi får samisk tastatur for smarttelefoner.
I dag lanseressamisktastaturfor smarttelefonerfor seks ulike samiske språk.
-Nå gjør teknologien det enklere å bruke samisk som hverdagsspråk for mange, og jeg håper særlig ungdom tar i bruk det nye tastaturet, sier kommunal- og moderniseringsminister Jan Tore Sanner.
Samiske språk inneholder mange spesialtegn.
For å skrive på samisk på smarttelefoner kunne man finne de ulike tegnene ved å bytte mellom flere ulike måtte man tidligere bytte mellom flere ulikespråktastaturer for å skrive én tekst.
Dette er svært tungvint.
I dag blir et nytt tastatur med samiske tegn tilgjengelig både for Android- og Iphone-brukere.
Tastaturet støtter alle de samiske språkene som er i bruk i Norge i dag, både nordsamisk, sørsamisk og lulesamisk.
I tillegg kan tastaturet brukes av skoltesamiske, pitesamiske og enaresamiske brukere.
Tastaturet lanseres som en gratis app.
-Smarttelefonen blir stadig viktigere for oss både privat og på jobben.
Med samisk tastatur blir det enklere å kommunisere på samisk.
Dette er bra for den enkelte og for utviklingen av de samiske språkene, sier sametingspresident Aili Keskitalo.
Det er språkteknologisenteret Divvun ved Universitet i Tromsø som står bak tastaturet.
Senter for samisk språkteknologi har bidratt i utviklingsarbeidet.
Tastaturet kan også benyttes av andre minoritetsspråk.
Divvun gjør et svært viktig arbeid for å utvikle teknologiske løsninger for de samiske språkene.
Informasjon om hvordan tastaturet kan lastes ned finnes på Divvuns nettsider.
http://divvun.no/
Tastaturet Samisk tastatur kan lastes ned gratis i Google Play fra i dag og i Appstore mandag 15.12.14. Etter hvert oppgraderes de med flere muligheter – som ordretting og ordfullførelse.
Bakgrunn:
Divvun utvikler språkverktøy som elektronisk stavekontroll, korrekturverktøy og ulike programvarer for de samiske språkene.
I løpet av kort tid lanserer Divvun en løsning for talesyntese på nordsamisk, som gjør det mulig å få lest opp samisk tekst fra nettsider.
Divvun-prosjektet ble etablert i 2004 og samarbeider nært med Senter for samisk språkteknologi ved UiT Norges arktiske universitet.
Prosjektet finansieres av Kommunal- og moderniseringsdepartementet, og eies av Sametinget og departementet.
Mer info: Sametingspresident Aili Keskitalo, 971 29 305.
 
Samiske barn og unge prioriteres i stramt sametingsbudsjett / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Samiske barn og unge prioriteres i stramt sametingsbudsjett
Sametingsrådet offentliggjør i dag sitt forslag til budsjett for Sametinget for 2016.
– Regjeringens forslag til statsbudsjett gir trangere økonomiske rammer for utvikling av det samiske samfunnet, konstaterer sametingsråd Ann-Mari Thomassen.
Sametingsrådets forslag til budsjett for Sametinget i 2016 har en samlet kostnadsramme på 434 millioner kroner.
Det er 5,6 millioner kroner mer enn i revidert budsjett 2015, men regnet i forhold til pris- og lønnsvekst representerer årets budsjett en realnedgang på 0,5 prosent sammenliknet med fjorårets budsjett.
- Budsjettet representerer en reduksjon i aktivitetene i det samiske samfunnet, noe som står i sterk kontrast til utviklingen på det øvrige statsbudsjettet.
Men jeg er tilfreds at vi innenfor svært knappe rammer har klart å prioritere tiltak for å styrke samisk språk, spesielt rettet mot barn og unge.
Å legge til rette for at barn skal lære mer om samepolitikk og demokrati er viktig for oss, understreker Thomassen.
Tiltaket «barnas sameting» foreslås finansiert med 400.000 kroner.
Sametingsrådet foreslår å prioritere arbeidet med å øke antall foreldre som benytter samisk som hovedspråk til sine barn.
Rådet foreslår dessuten opprettelse av nye språkarenaer for ungdom i videregående skole som tar samisk.
Bevilgningen til samiske språksentre foreslås økt med 4 millioner kroner.
Bevilgningene til samiske kulturinstitusjoner foreslås økt med 1,7 millioner kroner.
- Vi har valgt å å prioritere de områder der behovet er størst, for eksempel ved å gi betydelig økning til Sørsamisk kulturfestival.
Men jeg erkjenner at det er svært lite handlingsrom i Sametingets budsjett for 2016, sier Ann-Mari Thomassen.
Thomassen understreker at Sametingets budsjett og det samiske samfunnet i stor grad berøres av regjeringens manglende vilje til å anerkjenne behovene i det samiske samfunnet.
Hun viser til at regjeringens fokus på ressursutnyttelse i nordområdene og kommunereformen medfører ytterligere utfordringer og press mot det samiske samfunnet.
- Dette er blant annet bakgrunnen for at Sametingsrådet også i 2016 foreslår å videreføre det høye aktivitetsnivået i det nordiske og internasjonale urfolksarbeidet.
Målet er å bidra til å konkretisere samers og andre urfolks rettigheter gjennom aktiv deltakelse internasjonale beslutningsprosesser.
Vi ser at utviklingen for urfolk og urfolks rettigheter internasjonalt har konkret betydning for utviklingen av de norske samepolitikken og samiske rettigheter lokalt i kommunene og i de samiske bosettingsområdene.
 
Samiske barn og unges behov blir ikke ivaretatt / Artikler / Valgperiode 2009 - 2013 / Arkiv / Forsiden - Sametinget
Samiske barn og unges behov blir ikke ivaretatt
Sametingsråd Vibeke Larsen er kritisk til at regjeringen ikke ønsker å diskutere tiltak som skal hindre vold og seksuelle overgrep mot samiske barn og ungdom.
–Det er viktig at samiske barns rettigheter i forhold til språk og kultur blir ivaretatt i slike strategier, sier sametingsråd Vibeke Larsen.
Uten denne ivaretakelsen kan samiske barn og ungdom bli skadelidende
Sametingsrådet er opptatt av at samiske barn og ungdoms som opplever seksuelle overgrep og vold, skal få best mulig hjelp.
Sametinget har derfor arbeidet over lengre tid med styrking av samisk språk og kulturkompetanse ved Barnehus, som har ansvaret for å avhøre barn og unge som har vært utsatt for seksuelle overgrep og vold.
Vi har også innledet et samarbeid med Justisdepartementet om å øke kunnskapen om vold i nære relasjoner i det samiske samfunn.
-Det er derfor sterkt beklagelig at Sametingets ønske om å konsultere med Regjeringen om utarbeidelse av strategi om seksuelle overgrep og vold mot barn, ble avvist.
Avslaget ble begrunnet med at dette ikke hadde særlig interesse for det samiske folk, sier rådsmedlem Vibeke Larsen.
-For Sametingets arbeid med samiske barns rettigheter, er dette et tilbakeslag.
Vi er opptatt av at det skal være nulltoleranse for vold og seksuelle overgrep mot samiske barn, og vil være med i utarbeidelsen av sentrale strategier i saken, sier Larsen.
Det erBarne-, likestillings- og inkluderingsdepartementet, Helse- og omsorgsdepartementet, Justis- og beredskapsdepartementet og Kunnskapsdepartementet som har utarbeidet strategien.
Sametingsråd Vibeke Larsen har sendt et brev til statsråd Inga Marthe Thorkildsen for å synliggjøre behovene til samiske barn og ungdom i strategien.
For mer kontakt: Sametingsråd Vibeke Larsen, 941 30 116
 
Samiske filmer vises på internasjonal filmfestival / Kunst- og kulturutøvelse / Kulturliv / Forsiden - Sametinget
Samiske filmer vises på internasjonal filmfestival
Sametingspresident Aili Keskitalo deltar på den internasjonale filmfestivalen imagineNATIVE i Toronto 14. til 18.oktober.
The imagineNATIVE Film + Media Arts Festival er en urfolks media- og kunstfestival, som arrangeres årlig i Toronto i Canada.
Samiske filmer vises på festivalen under tittelen: International spotlight on The Sapmi nation.
I løpet av dagene arrangeres også en paneldiskusjon om samisk film.
-Det er spesielt fint å se at det samiske filmmiljøet er med på å skape innhold i en så sentral filmfestival for urfolksfilm.
Festivalen er en unik mulighet for samiske for å presentere samiske filmer til et internasjonalt publikum.
Derfor har Sametinget sett det som viktig å støtte samisk film, bl.a. har vi delfinansiert filmene som inngår i.
Her gjør Internasjonalt Samisk Filminstitutt et godt arbeid som bygger grunnen for en voksende samisk filmindustri.
Jeg tror vi snart får se samiske spillefilmer laget av unge samiske filmskapere, sier sametingspresident Aili Keskitalo.
Sametinget har bevilget 150 tusen kroner til samisk deltakelse i forbindelse med festivalen.
For mer informasjon: Sametingspresident Aili Keskitalo, 971 29 305
 
Samiske kulturminner, vår arv for fremtiden / Kulturminner / Miljø, areal og kulturvern / Forsiden - Sametinget
Samiske kulturminner, vår arv for fremtiden
Sametingsrådet inviterer til kulturminnekonferanse i Kautokeino 11. -12. mars forbindelse med utarbeidelse av ny sametingsmelding om samisk kulturminnevern.
-Samiske kulturminner og bygninger er spor etter samisk bruk og tilstedeværelse i landskapet.
Derfor er det viktig å verne, bevare og synliggjøre samiske kulturminner for fremtiden, sier sametingsråd Thomas Åhren.
Vern og forvaltning av kulturminner er derfor en viktig del av Sametingets arbeid.
I arbeidet med å forvalte vår egen fortid og historie ønsker Sametinget å legge hovedpremissene.
En ny sametingsmelding om det samiske kulturminnevernet er derfor viktig for dette arbeidet i årene fremover.
Sentrale spørsmål i meldingen vil bl.a. knytte seg til Sametingets formelle forvaltningsmyndighet, 100-års regelen for samiske kulturminner i kulturminneloven, formidlingen av kunnskapen om samiske kulturminner samt de økonomiske rammene for det samiske kulturminnevernet.
Konferansen vil pågå på samisk, norsk og engelsk (tolkes).
Konferansen vil også bli sendt direkte via Sametingets nettside.
Link: https://www.youtube.com/watch?v=TvWydbK94t4
Konferansen er åpen for alle.
Det er ingen påmeldingsavgift.
Lunsj dekkes av Sametinget for påmeldte deltagere.
Reise, overnatting og middag dekkes av den enkelte deltaker.
Sted: Diehtosiida, Kautokeino
Tid: 11. – 12.03. 15.
Program Onsdag 11. mars
08:30:Registrering
09:00: Åpning av seminaret v/ rådsmedlem Thomas Åhrén
Tema 1: Historie og lokal forankring
09:15: Samiske kulturminner og kulturminneverdier v/ Randi Sjølie, seniorrådgiver, Sametinget
09:45: Samiske kulturminner og kulturminneregistrering i pitesamisk område v/ Knut og Toril Sivertsen, Pitesamisk forening
10:45: Kaffe
11:00: Tradisjonell kunnskap i forhold til samiske kulturminner v/ Anne Karen Hætta og Liv Østmo, Árbediehto-prošeakta, Sámi allaskuvla
11:30: Spørsmål og kommentarer
12:00: Lunsj
Tema 2: Om kulturminnevern i Norge og Sápmi for øvrig
13:30: Om bygningsvern og dets utfordringerv/Olav Austlid, Troms Fylkeskommune
14:00: Samiske kulturminner og kulturminnevern i Finlandv/ Eija Ojanlatva, arkeolog,Sámi Museum Siida, Inari
14:30: Om kulturminnevernet i Norge generelt og samisk kulturminnevern spesielt – innspill fra sentralt hold v/ Klima og miljødepartementet og Riksantikvaren
15:30: Kaffe
16:00: Perspektiver på forvaltningen.
Forhold, oppgaver og ansvar - de samiske museene, landsdelsmuseene og Sametinget v/Birgitta Fossum, direktør, Saemien sijte, Snåsa
16:30: Spørsmål, kommentarer og oppsummering
16:45: Slutt for dagen
19:00: Middag på Thon hotell
Torsdag 12.mars
Tema 3: Om bygningsvern og annet vern
09:00: Om samiske kulturminner i Sverige og betraktninger rundt endringen i kulturminneslagen fra 2014v/ Ewa Ljungdahl, prosjektleder, Gaaltije, Östersund
09:30: Betraktninger og refleksjoner fra eiere til fredete samiske bygninger v/ Anja Somby, Sirma og Unni Steinfjell, Røyrvik/Kautokeino
10:30: Kaffe
10:45: Informasjon fra Norsk kulturminnefond v/ Simen Bjørgen, direktør, Norsk kulturminnefond
11:30: Spørsmål og kommentarer
11:45: Oppsummering og avslutning av seminaret v/ Sunniva Skålnes, avdelingsdirektør, Sametinget
12:15: Lunsj, og deretter avreise
For mer informasjon:Sametingsråd Thomas Åhren, 908 39 663
 
Samiske språkprosjekter har åpen søknadsfrist fra 2015 / Forvaltningsområde / Språk / Forsiden - Sametinget
Samiske språkprosjekter har åpen søknadsfrist fra 2015
Tilskuddssordningen for samiske språkprosjekter har fra 2015 åpen søknadsfrist.
Søknadene kan dermed sendes inn hele året og de blir behandlet fortløpende.
-Denne endringen vil føre til at søkerne får svar på sine søknader tidligere enn før, og kan dermed sette i gang prosjektene så tidlig som mulig, sier sametingspresident Aili Keskitalo.
Sametinget har også tatt bort de årlige prioriteringene som har vært styrende for søknadene hittil.
Nå vurderes søknadene ut i fra kvalitet og lokale behov.
-Med denne endringen vil vi også kunne støtte gode språkutviklingsprosjekter som er knyttet til lokale behov i de ulike områdene, uttrykker Keskitalo.
Søknadsskjema og regelverk blir lagt inn på Sametingets hjemmeside medio januar 2015.
 
Samiske språksentre / Artikler / Snakk samisk te' mæ / Språk / Forsiden - Sametinget
Samiske språksentre
De samiske språksentrene spiller en viktig rolle i arbeidet med å styrke og utvikle samisk språk.
De er særlig viktige for nærmiljøet og skaper stor aktivitet i sine områder.
Språksentrenes aktiviteter er i stor grad med på å synliggjøre samisk i nærområdet, samtidig som de er møtested for den samiske befolkningen i området.
Språksentrenes aktivitet er slik viktig både for barn, ungdom, voksne og eldre samer.
Språksentrene arrangerer ulike kurs i samisk språk, og gjennomfører ulike språkprosjekter.
De gir tilbud om nybegynnerkurs hvor noen er poenggivende kurs og andre mer praktiske kurs hvor man kombinerer språk og f.eks opplæring i duodji.
Språksentrene gjennomfører aktiviteter som barnekvelder, eldretreff, språkbad, tematurer og utarbeider materiell som er nyttig i språkopplæring.
Situasjonen for samisk språk er forskjellig fra område til område. Språksentrene tar utgangspunkt i sine språkområder og igangsetter tiltak tilpasset behovene i de ulike områdene.
Felles for alle språksentrene er likevel målet om å synliggjøre samisk språk og bidra til at samisk styrkes og utvikles.
Under finnes linker til alle språksentrene, samt linker til andre institusjoner som gir tilbud om opplæring i samisk språk.
Ta gjerne direkte kontakt for å få mere informasjon om aktuelle opplæringstilbud og aktiviteter.
Nedenfor finner du også lenker til nyttige språkverktøy.
Samiske språksentre
LAVANGEN Ástávuona giellagoahtie, Lavangen
RØYRVIK Gïeleaernie i Røyrvik
SNÅSA Gïelem nastedh i Snåsa
Andre ressurser
Brevskoler og interaktiv opplæring
E-skuvla - Samisk 1, 2 og 3 (nordsamisk, lulesamisk og sørsamisk)
Gulahalan - språkkurs i nordsamisk
OAHPA!
- et program for den som vil trene seg på nordsamisk
Sámásta - nybegynnerkurs i lulesamisk
Ordbøker o.l. på nett
Samiske stedsnavn i Norge og Sverige Sámi báikenamat Norggas ja Ruotas /Samiske stedsnavn i Norge og Sverige
Samiske læringsressurser på nett ovttas aktan aktesne
 
Samiske stedsnavn / Språk / Forsiden - Sametinget
Samiske stedsnavn
Stadnamnloven gjelder hele det samiske språkområdet.
Stadnamnloven skal sikre samiske stedsnavn i samsvar med nasjonalt lovverk og internasjonale avtaler og konvensjoner.
Det stilles krav til bruk av korrekt stavemåte og bruk av samiske tegn.
I henhold til bestemmelsene i loven skal det samiske navnet alltid stå først på skilt i det samiske forvaltningsområdet.
I forskriften er det foreslått å åpne for at kommunen kan velge at det samiske navnet skal stå først på skilt også i området som ikke er en del av det samiske forvaltningsområdet.
Samiske stedsnavn som benyttes av folk som bor fast på stedet eller har næringsmessig tilknytning til stedet til vanlig, skal benyttes av det offentlige på skilt, kart osv (§9).
Navnekonsulenttjenesten:
Stadnamnlova § 11 gir Sametinget myndighet til å oppnevne konsulenter for samiske stedsnavn.
Navnekonsulenttjenesten ble opprettet i 1991 da stedsnavnloven trådte i kraft i Norge.
Det ble etablert flere navnekonsulenttjenester, blant annet for samiske og finske navn.
Navnekonsulentene er faglig ansvarlige for tilrådinger om hva slags skrivemåter som foreslås brukt i offentlig sammenheng.
Det samiske området i Norge er i stedsnavnloven språklig sett delt i tre deler, slik at man i det sørsamiske området normerer stedsnavnene i følge sørsamisk rettskriving, i det lulesamiske området brukes lulesamisk rettskriving og i det nordsamiske området brukes nordsamisk rettskriving.
Nordsamisk: Jonny Inge Nutti
Lulesamisk: Kåre Thjikkom
Lov om stadnamn (Lovdata)
Saksgangen i saker som gjelder samiske navn:
Noen tar opp navnesak etter lov om stadnamn.
§ 5 første ledd sier hvem det er som kan reise en navnesak.
Saken sendes til
Vedtaksorganet (§ 5 andre og tredje ledd i loven angir hvem som er vedtaksorgan for hvilke navn).
Vedtaksorganet forbereder saken med alle tilgjengelige opplysninger.
Saken sendes til
Høring med to måneders frist.
Kommunen sørger for at alle som har høringsrett får uttale seg, og sender den til
Samisk navnekonsulenttjeneste for tilråding om skrivemåte.
Navnekonsulenttjenesten har to måneders frist på å sende saken til
vedtaksorganet som fatter vedtak.
Vedtaket sendes til kommunen, som kunngjør vedtaket etter reglene i § 6 i loven (med opplysning om klageadgang etter § 10).
Vedtaket sendes også til Samisk navnekonsulenttjeneste, andre offentlige organ som skal bruke navnet i tjenesten, og til Sentralt stedsnavnregister (SSR) ved Statens kartverks regionkontor.
Samiske stedsnavn på nett
Statens Kartverk holder på å utvikle nye tjenester på nett, og det er nå åpnet for den muligheten at man kan søke på samiske stedsnavn.
Norgesglasset er et søkbart Norgeskart.
Den gir deg mulighet til å navigere rundt i kartene, søke på adresser, transformere koordinatsett og zoome deg fram og tilbake i aktuelle områder.
Du kan søke på mer enn 450 000 stedsnavn og rundt 23 000 samiske stedsnavn i Norge og samtidig få navnet plassert på kartet.
Videre kan du søke på gateadresser i Norge slik at disse blir vist på ett kartutsnitt.
Norgesglasset i ny versjon og kart i skolen er betaversjoner, det vil si at de er under utvikling, og endringer i design og funksjonalitet kan endres uten varsel.
Norgesglasset ny versjon.
Kart i skolen betaversjon.
Sametinget har som mål at samisk språk styrkes og at det blir en naturlig del av den norske offentligheten.
 
Samlinger / Bibliotek / Forsiden - Sametinget
Sametinget skal styrke samenes politiske stilling og fremme samenes interesser i Norge, samt jobbe for å legge forholdene til rette for at samene kan sikre og utvikle sitt språk, sin kultur og sitt samfunnsliv.
Spesialsamlinger
Stjernesamlingen omfatter ca 1200 titler, som omhandler samiske forhold eller er skrevet på et av de samiske språkene.
Majoriteten av titlene er eldre enn 100 år gamle.
Den inneholder antikvariske, sjeldne, eldre og verdifulle bøker og tidsskrifter, samt noen kart helt tilbake til 1669.
I tillegg inneholder samlingen enkelte titler fra de siste 100 årene av spesiell verdi.
Samlingen er nylig blitt gjennomgått og alle titlene er nå registrert i Bibsys.
De er dermed søkbare på lik linje med andre dokumenter.
Utgivelsene fordeler seg pr. dags dato slik: omtrent 10 titler fra 1600-tallet, 80 titler fra 1700-tallet og 430 titler fra 1800-tallet.
De fleste av dokumentene i stjernesamlingen har utlånsekspemplar plassert i magasinet, men ekspemplarene i stjernesamlingen er ikke til hjemlån.
De kan i noen tilfeller hentes frem og leses i biblioteket.
Av de eldste bøkene kan nevnes Manuale Lapponicum av Olaus Stepani Graan (Stockholm 1669) og Lapponia av Johannes Schefferus, i flere utg. fra 1674 og framover.
Sametingets bibliotek opprettet i 2014 en egen urfolksamling.
Den inneholder dokumenter om urbefolkninger i hele verden, og teller pr. dags dato omkring 200 titler.
Dermed er bøker Sametinget har samlet og fått i gave blitt registrert og gjort tilgjengelig for utlån/fjernlån via Bibsys.
Vi har allerede registrert etterspørsel.
Aviser og tidsskrifter
Databaser
 
Satser på kulturnæring i Troms / Kulturnæring / Næringer / Forsiden - Sametinget
Satser på kulturnæring i Troms
Sametingsrådet besøker mandag Kåfjord og lanserer i den forbindelse et nytt program for samiske kulturnæringsaktører som drømmer om å leve av sine kunst- og kulturuttrykk.
Programmet har plass til 12 engasjerte deltagere fra Troms med oppstart i november på Senter for nordlige folk.
- Nord-Troms er har en spennende historie med mye kreativ entreprenørskap.
I dag er det en av våre viktigste katalysatorer for samisk kulturnæring, sier sametingspresident Aili Keskitalo.
Gjennom miljøer som Halti næringshage, Senter for nordlige folk, flere festivaler og reiselivsprosjekter har det blitt skapt et godt miljø for kreative næringer i Nord-Troms.
I dag er det flere mindre bedrifter som har etablert seg innenfor kultur- og kulturbasert næring i regionen.
Nå håper Sametinget det skal bli flere bærekraftige arbeidsplasser innen kultur- og kulturbaserte næringer i Troms.
Gjennom bedriftsutviklingsprogram som er spesielt tilrettelagt for kulturnæring og dens egenart, skal dyktige samiske aktører få hevet kompetanse på det å drive lønnsom kulturbedrift.
Aktørene får arbeide med idéutvikling, etablering av bedrift, eller utvikling og strategi.
Programmet har navnet Dáhttu og ledes av Kreativ Industri på oppdrag fra Sametinget.
Dáhttu1 er allerede i gang i Finnmark hvor 12 engasjerte kulturnæringsaktører allerede er i full sving med å utvikle sin bedrift.
Interessert kulturnæringsaktører bes ta kontakt med Kreativ Industri innen 24.09, post@kreativindustri.no
Hva er samisk kulturnæring
Samiskkulturnæringener basert på og skapt av samiske kunst og kulturuttrykk.
Næring blir det når disse uttrykkene selges og kommersialiseres som produkter eller tjenester for et marked.
Kulturbasertnæringer næring som bruker kultur som en sentral del av sin virksomhet.
For eksempel festivaler, reiselivsaktører etc.
Næringen rommer alt fra små enkeltmannsforetak til større bedrifter med både kunstnere og kulturaktører.
Herunder finnes samisk reklamevirksomhet, arkitektur, bøker, aviser, design, foto, film, duodji, visuell kunst, musikk og mye mer.
Noen kulturnæringsaktører har offentlig tilskudd og annet bidrag som en del av inntektene, mens andre igjen lever helt og holdent på salg av egne produkter.
Det ene utelukker ikke det andre.
Sametinget satser nå på kulturnæring og gjør det som et tillegg til den allerede brede satsingen på samisk kunst og kultur.
 
Satser på litteratur for barn og ungdom / Kunst- og kulturutøvelse / Kulturliv / Forsiden - Sametinget
Satser på litteratur for barn og ungdom
Sametingsrådet har nå bevilget støtte til samisk litteratur for 2015.
Sametinget fikk inn søknader for nesten 15 millioner kroner på støtteordningen for skjønnlitteratur, mens den totale rammen bevilgningene er på 6,3 millioner.
- Samiske forfattere og forlag leverer mange gode prosjekter, og kvaliteten på svært mange av prosjektene vitner om en litteraturscene som blomstrer.
I år har vi spesielt valgt å prioritere litteratur for ungdom, og det er innvilget støtte til utgivelser av både nye romaner, diktbøker, tegneserier og fagbøker, uttaler rådsmedlem Henrik Olsen.
Rådsmedlem Olsen understreker at de har valgt å satse på litteratur for eldre barn og ungdom, både originallitteratur og oversettelse, for de ser det er et utstrakt behov for litteratur på samisk i denne aldersgruppen.
- Ny samisk ungdomslitteratur er mangelvare og vi anser det som svært viktig at også samiske barn og ungdom har et godt litterært tilbud på sitt eget morsmål.
Flere sørsamiske bøker
Blant annet har Nord-Trøndelag Fylkesbibliotek har fått innvilget en søknad på 420 000,- for oversetting av populære barnebøker på sørsamisk.
- Nord-Trøndelag Fylkesbibliotek har over flere år hatt fokus på å tilgjengeliggjøring av bøker på sørsamisk, og denne satsningen er noe vi har valgt å støtte både i 2014 og i år, uttaler rådsmedlem Henrik Olsen.
Til sammen er det i 2015 bevilget 6 302 000,- til samisk litteratur og blant de innvilgede søknadene finnes det bokprosjekter både på nord-, lule- og sørsamisk.
En fullverdig oversikt over innvilgede søknader finner du her.
For mer informasjon:
 
Satser på samiske læremidler og museer / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Satser på samiske læremidler og museer
Med sitt forslag til budsjett for 2015 ønsker Sametingsrådet å satse på fremtiden og vår felles kulturarv.
– I vårt forslag til budsjett har vi blant annet valgt å prioritere samiske barns skolemateriell, samt videreutvikling av våre museer, sier sametingsråd Ann-Mari Thomassen.
Sametingsrådet ønsker et levende samisk samfunn, der språket brukes på alle arenaer, der vi har sterke samiske institusjoner og et mangfoldig kulturliv.
Med budsjettforslaget for 2015 fortsetter vi arbeidet med å styrke grunnmuren i det samiske samfunnet.
Sametingsråd Ann-Mari Thomassen trekker frem to viktige satsningsområder i sametingsrådets forslag til budsjett for 2015.
Fremtiden
-For det første har vi valgt å satse på fremtiden vår.
Gjennom å prioritere barns skolemateriell, både trykte og digitale, bidrar vi til at barna våre skal få likeverdig behandling og få bruke samiske skolebøker.
Dette er svært viktig for språkets fremtid, og for barnas utvikling.
Vi løser ikke alt gjennom denne bevilgningen, men sametingsrådet ønsker å ta ansvar der staten svikter, sier Thomassen.
Sametingsrådet foreslår å bevilge 20, 1 millioner kroner til utvikling av læremidler.
Det er en økning på 2, 5 millioner kroner.
Felles kulturarv
-For det andre har vi valgt å satse på vår felles kulturarv.
Den felles samiske kulturarven er rik, men veldig mye av den ligger gjemt i arkiver eller i kjellere.
Vi vil prioritere de samiske museene fordi det er ekstremt viktig at våre kulturskatter får verdige hjem og blir tilgjengelige for alle.
Gjennom kulturarven bygger vi opp Sápmi for fremtiden.
De samiske museene ligger langt bak de norske museene i økonomisk utvikling, og dette er et bidrag for å rette opp den skjevheten, sier Thomassen.
Sametingsrådet foreslår å bevilge 31, 6 millioner kroner til samiske museer.
Det er en økning på 3, 8 millioner kroner.
Med regjeringens kutt på 6 millioner til primærnæringer har budsjettprosessen vært krevende.
-Dette betyr 6 millioner mindre til primærnæringer i samiske områder, og dette er selvsagt svært trist, forklarer sametingsråd Ann-Mari Thomassen.
Sametingsrådet ønsker nå å invitere andre partier og lister på Sametinget til et bredt samarbeid om budsjettet, og håper at det selv i et trangt år for Sametinget skal være mulig å lage et budsjettforlik som fremmer det samiske samfunnet.
Sametingsråd Ann-Mari Thomassen sier at sametingsrådet sammen med plan- og finanskomiteen skal til Stortinget i begynnelsen av november for å fortelle om behovene i det samiske samfunnet.
For mer info: Sametingsråd Ann-Mari Thomassen, 900 57 123
 
Satser videre på samisk reiseliv / Variert næringsliv / Næringer / Forsiden - Sametinget
Satser videre på samisk reiseliv
Sametingsrådet bevilger 850 000 kroner i støtte til Nordnorsk Reiseliv AS til prosjektet Samisk Reiseliv 2.0. Prosjektet skal øke kompetansen, produktene og markedsandelene til samiske reiselivsbedrifter.
Samisk Reiseliv 2.0 er en videreføring av prosjektet Samisk Reiseliv som Origo Nord har ledet i perioden 2012-2015.
-Det som er nytt i denne videreføringen er at samisk reiselivsbransje her knyttes opp mot et eksisterende reiselivsmiljø og dermed får tilgang til etablert nettverk, høy reisefaglig kompetanse og en solid markedsføringskanal som kan løfte hver enkelt bedrift i prosjektet, sier sametingsråd Silje Karine Muotka.
NordNorsk Reiseliv AS (NNR) er markedsføringsorganet for Nord-Norge som reiselivsmål nasjonalt og internasjonalt.
Selskapet har 15 ansatte på kontorene i Tromsø, Alta og Bodø.
Formålet med prosjektet Samisk Reiseliv 2.0:
Samisk Reiseliv 2.0 skal være en åpent nettverk som tilbyr kompetanseheving for alle som ønsker å tilegne seg ny kunnskap.
Det anses som viktig at alle bedrifter og øvrige instanser som har særlig interesse for fagfeltet kan få tilbud om deltakelse på åpne samlinger som seminarer, kurs og konferanser.
Deltakelse fra bedrifter eller institusjoner som ikke er prosjektpartnere må dekke deltakelse for slike arrangement selv.
Reiselivsbedrifter i sørsamiske områder skal få en plass i Samisk Reiseliv 2.0
Sametingsråd Silje Karine Muotka sier at reiselivssatsinger på samisk kultur må være basert på ekthet og troverdighet.
–Ekte og troverdige samiske reiselivsprodukter må være en rød tråd gjennom hele prosjektet, sier Muotka.
-Samisk reiseliv har et stort potensial for å bli en mye større næring i samiske områder enn i dag.
Vi behøver flere profesjonelle samiske reiselivsaktører som tilbyr ekte og gode produkter som etterspørres i et internasjonalt reiselivsmarked, sier Muotka.
For mer informasjon: Sametingsråd Silje Karine Muotka, 984 87 576
Les mer:
 
Invitasjon til seminar om sørsamisk språk med toppforelesere!
09.00 - 10.45 Hvordan revitalisere et minoritetsspråk som er utryddingstruet?
Å hvorfor?
Prof. Jon Todal
10.45 - 11.20 Spørsmål, diskusjon
11.30 - 12.45 Språk og rettigheter.
Prof. emeritus Tove Skutnabb Kangas
12.50 - 13.30 Spørsmål, diskusjon
14.10 - 15.30 Vi lytter på bånd.
Fortellinger på sørsamisk.
Ord, begreper og tekster analyseres.
Med sørsamisk ordbokforfatter Lajla M. Magga.
15.35 - 16.05 Hvordan få det til?
Forskningsassistent Patricia Fjellgren Sametinget, Sverige, gir råd hvordan stimulere til økt bruk av sørsamisk.
Gjestegården 74335224, mob. 91552913.
Hytter/stugor 74335355, mob
 
Udir.no - Sámi soga lávlla og Norges nasjonalsang, joiketradisjon og joik i dag
Sámi soga lávlla og Norges nasjonalsang, joiketradisjon og joik i dag
Eksempler på undervisningsopplegg
Trinn
Skriftlig kompetanse
Tradisjonell kunnskap
Arbeid med stavelser
Slektsbenevninger
Fortelling
Stedsnavn
Diktfortelling Styrkenotat VØL-skjema
Sennagress
Artikkel Skriftlig prosjekt
Begreper som brukes i reindrifta
Kåseri
Oppdragelsesmåter i Sápmi/Sábme/Saepmie Eventyr
Lesestrategier
Sámi soga lávlla og Norges nasjonalsang Joiketradisjon og joik i dag
Oversette fra norsk til samisk
Samiske eventyr og urfolks eventyr
Tradisjonell kunnskap
Sámi soga lávlla og Norges nasjonalsang
Joiketradisjon og joik i dag
 
Hovedinnhold
Navn: Dato:
 
Udir.no - Intervjuskjema
Intervjuskjema
Intervjuer:
Intervjuobjekt:
Avtalt dag og tid:
Spørsmål:
(Bruk spørreordene - hvem, hva, hvor, hvordan.
slik at du unngår ja og nei som svar.)
Svar:
Spørsmål:
Svar:
 
Å skrive sammendrag
Les teksten flere ganger.
Merk sentrale ord eller setninger.
Skriv et sammendrag med egne ord.
Når du skriver, kan du se på stikkordene eller spørsmålene.
Vis sammendraget til læreren din eller andre slik at du kan få råd om hvordan du kan forbedre sammendraget.
 
Si ifra om rasisme!
/ Artikler / Valgperiode 2009 - 2013 / Arkiv / Forsiden - Sametinget
Si ifra om rasisme!
Det har den siste tiden vært flere medieoppslag om hets og rasisme rettet mot samer.
- Hatefulle ytringer og vold er uakseptabelt uansett hvilken begrunnelse man har for å komme med slike ytringer og utøve voldelige handlinger, uttaler visepresident Laila Susanne Vars.
- Det skal ikke være slik at ”såpass må en tåle når man er same”.
På vegne av Sametingsrådet ønsker jeg å utrykke vår støtte til de som står fram; dere er modige og deres erfaringer vil hjelpe andre i samme situasjon, uttaler visepresident Laila Susanne Vars.
- Vi har den siste tiden hørt sterke historier om både hverdagsrasisme og direkte bruk av vold mot individer med samisk bakgrunn.
Jeg er rystet over at slikt fortsatt skjer i Norge i 2012, og det viser at vi alle har en jobb å gjøre med å sikre at både foreldre og opplæringssystemet vårt lærer barn og unge om respekt for andre kulturer og identiteter.
Men voksne har et særskilt ansvar, respekt for kulturforskjeller er en grunnleggende verdi i vårt samfunn, uttaler visepresident Laila Susanne Vars.
Visepresident Vars fordømmer rasistiske handlinger og berømmer de som står fram med sine historier.
Sametingsrådet har allerede vært i kontakt med Antirasistisk Senter og ønsker nå å se på mulighetene for mer samarbeid i bekjempelsen av den såkalte hverdagsrasismen som mange samer opplever.
Bekymret over omfanget
Rasisme er enhver diskriminering basert på etnisitet, opprinnelsesland eller hudfarge.
I Norge er rasisme forbudt ved lov i henhold til Straffelovens § 135a og Diskrimineringslovens § 4.
- Rasisme forsvinner ikke av seg selv, og Sametingsrådet har tatt opp med Regjeringen at vi er bekymret for at det er såpass mange samer som opplever diskriminering og rasisme i Norge i dag.
Vi har foreslått tiltak, særlig innenfor opplæring og informasjonsarbeid.
Vi mener det er viktig at omverdenen får vite om hverdagsrasismen, og media spiller en viktig rolle.
Sametingsrådet oppfordrer alle å ta kontakt med Antirasistisk Senter hvis man opplever rasisme i hverdagen, de kan bistå i en vanskelig situasjon, sier Laila Susanne Vars avslutningsvis.
Her er anbefalingene fra Antirasistisk Senter:
Det er viktig å reagere når rasismen viser seg, og det kan gjøres på mange måter.
Hvis du har vært utsatt for rasisme:
Antirasistisk Senters rådgivningskontor har lang erfaring med rasismesaker.
Send en e-post eller ring 23 13 90 00 for å lage en avtale om personlig rådgivning.
Likestillings- og diskrimineringsombudet behandler saker og gir gratis rådgivning i diskrimineringssaker.
Rasisme på nett:
Hvis du oppdager rasistiske ytringer på Internett kan du rapportere det direkte til KRIPOS via deres tipstjeneste.
Rasistiske ytringer kan også rapporteres direkte til moderatorer i debattfora.
Ta kontakt med den ansvarlige for siden.
Mange har i dag rapporteringsknapper for upassende innlegg.
Bruk dem!
Facebook har klare retningslinjer for at rasistisk innhold ikke aksepteres, og du kan rapportere grupper eller annet innhold som du mener er rasistisk.
Det er en link nederst på gruppe-siden som heter "rapporter gruppe" der du anonymt kan rapporterer og evt. begrunne hvorfor du mener gruppen bør slettes.
Mange ønsker ikke å bli personlig involvert av ulike grunner.
Til Antirasistisk Senter kan du være anonym, de kan anmelde forhold til politiet for deg, kontakte media, kontakte webhotellet eller kontakte den ansvarlige for siden.
Kontaktperson:
 
Signerte samarbeid med Sametinget
Onsdag signerte fylkesråd Terje Sørvik og Sametingets Ellinor Marita Jåma avtale om tospråklighetsmidler -
Individuelle samarbeidsavtaler gir kommunene og fylkeskommunene større mulighet til å utvikle det samsike språket utifra kommunens og fylkeskommunenes egne behov.
- Samtlige kommuner og fylkeskommuner har forskjellige utfordringer og det har derfor vært viktig og nødvendig at kommunene og fylkeskommunene selv har definert hvor det er behov for innsats innen egen organisasjon, sier sametingsråd Ellinor Marita Jåma.
Det er 9 kommuner og 4 fylkeskommuner som er i forvaltningsområdet for samiske språk.
- Sametinget har nå i samarbeid med 10 av kommunene og fylkeskommunene i forvaltningsområdet for samiske språk kommet fram til en individuell samarbeidsavtale om bruken av tospråklighetsmidlene.
I denne sammenheng har Sametinget invitert alle forvaltningskommuner og -fylkeskommuner til felles underskriving av samarbeidsavtalene på kommende onsdag, 22. februar, sier Jåma.
Endringer i reglene for tospråklighetstilskuddet
Sametinget endret reglene for tospråklighetstilskuddet i sak 11/11 på plenum i mars i fjor.
Tospråklighetstilskuddet går fra å være kostnadsstyrt til å bli en målstyrt modell med tredelt beregningsgrunnlag for fordeling av tilskuddet til kommunene i forvaltningsområdet for samisk språk.
Modellen består av basisdel, betjeningsdel samt utviklingsdel for forvaltningskommunene.
For fylkeskommunene i forvaltningsområdet for samisk språk er fordelingsmodellen todelt og består av basis- og betjeningsdel samt utviklingsdel.
De nye reglene forutsatte at det blir laget en individuell samarbeidsavtale med alle kommunene og fylkeskommunene i forvaltningsområdet.
Hvem underskriver
Kommunene og fylkeskommunene som underskriver samarbeidsavtalen med Sametinget er: Tana kommune, Nesseby kommune, Porsanger kommune, Kautokeino kommune, Kåfjord kommune, Tysfjord kommune og Snåsa kommune, samt Finnmark fylkeskommune, Troms fylkeskommune og Nord-Trøndelag fylkeskommune.
 
Sikrer kraftsikkerheten i Nord-Norge / Energi og mineraler / Miljø, areal og kulturvern / Forsiden - Sametinget
Sikrer kraftsikkerheten i Nord-Norge
Sametingsrådet har gjennom konsultasjoner med Olje- og energidepartementet valgt å ikke motsette seg byggingen av ny 420 kV kraftledning fra Balsfjord til Skaidi, med forventning om at departementet nå har valgt å prioritere dette inngrepet over andre utbygginger i de samme områdene.
Denne konsesjonssaken gjelder et meget stort arealinngrep i det samiske området og skal anlegges gjennom noen av de mest sentrale reindriftsområdene i Norge.
Reindriftsfaglige vurderinger og konsultasjonene som er gjennomført med reinbeitedistriktene viser at de negative konsekvensene av linja vil bli belastende for berørte samiske interesser.
Linja vil også berøre en mengde kartlagte samiske kulturminner langs traseen.
Øker kraftsikkerheten
-Sametingsrådet har valgt å akseptere at det foreligger et reelt behov for å øke kraftsikkerheten og at denne linja vil gi en sikker levering av kraft til befolkningen i Troms og Finnmark, sier sametingspresident Aili Keskitalo.
Sametingsrådet vil fremme saken til behandling i Sametingets plenum i begynnelsen av mars med innstilling om at konsultasjonsresultatet man har oppnådd med Olje- og energidepartementet godkjennes.
-420 kV kraftlinja utgjør et stort og omfattende inngrep.
Derfor er dette en stor og vanskelig sak for det samiske samfunnet.
Realiseringen av linja vil komme på toppen av tidligere inngrep.
Når sametingsrådet likevel velger å gi sin tilslutning, er dette først og fremt begrunnet med tanke på kraftsikkerheten, sier Keskitalo.
Mer restriktive
-For Sametingsrådet er det en klar forutsetning at et omfattende inngrep her betyr at sentrale myndigheter i framtida er adskillig mer restriktive med å gi tillatelser til ytterligere belastende inngrep i de samme områdene.
Dette gjelder spesielt andre store utbygginger, eksempelvis vindmølleparker, sametingspresident Aili Keskitalo.
Sikrer innflytelse videre
For Sametinget har det vært viktig at samiske rettighetshavere har fått anledning til å delta i planprosessene gjennom dialog og konsultasjoner.
Dialogen vil være like viktig ved den videre planleggingen og under selve anleggsperioden.
Det skal utarbeides en plan for miljø-, transport og anleggsarbeid (MTA-plan).
-I konsultasjonene har vi ettertrykkelig presisert at Statnett plikter å redusere ulemper for reindriften gjennom nær dialog med utøverne.
Det skal på alle vis tas hensyn til reindriften og den sesongmessige bruken i de ulike reinbeitedistriktene, avslutter sametingspresident Keskitalo.
For mer informasjon: Sametingsrpresident Aili Keskitalo, 971 29 305
 
Søknadsfrist for tradisjonell kunnskap og samisk utmarksbruk i grunnskolen / Grunnskole og VGS / Opplæring / Forsiden - Sametinget
Søknadsfrist for tradisjonell kunnskap og samisk utmarksbruk i grunnskolen
- Jeg vil minne om muligheten til å søke om midler fra tilskuddsordningen tradisjonell kunnskap og samisk utmarksbruk i grunnskolen.
Søknadsfristen er utvidet til 1.mai 2015 sier sametingsråd Silje Karine Muotka.
-Dette er en spennende ordning som gir muligheter til å sette fokus på tradisjonell kunnskap og samisk utmarksbruk i grunnskolen sier sametingsråden.
Vi ønsker flere søknader til ordningen, fra alle områder, men svært gjerne også fra sør- og lulesamiske områder.
-Det er viktig at tradisjonell kunnskap og samisk utmarksbruk blir overført til de kommende generasjoner.
Denne støtteordningen gir en mulighet for at skolene får anledning til å jobbe med tradisjonell kunnskap og samisk utmarksbruk med tilskudd som ikke dekkes av de ordinære kommunale budsjetter og skoleeiers prioriteringer.
Slik kan elevene få uvurderlig kunnskap om samisk historie, tradisjoner og samfunnsliv.
Eksempler på støtte som ble gitt i 2014:
Billavuoná bajasšaddaguovddaš/ Billefjord sjøsamiske oppvekstsenter
Billefjord sjøsamiske oppvekstsenter har fått tilskudd på kr 250 000 til gjennomføring av prosjektet naturressurser til spiselige formål;
lage matretter og krydder av naturlige råvarer/ urter vi finner i naturen.
Gjennom prosjektet har søker satt som resultatmål at elever og lærere skal øke kompetansen i å bruke nærmiljøet som naturlig arena til å høste produkter i naturen og utvinne krydder, sopp, bær og lære å bake barkebrød i kombinasjon med råvarer fra sjøsamisk kultur.
Deanu Sámeskuvla har fått tilskudd på kr 230 000 til gjennomføring av ulike tiltak for utvikling av samisk språk, samisk identitet og tradisjonell samisk kunnskap og utmarksbruk i skolen.
Prosjektet skal samtidig videreføre tradisjonell kunnskap fra den eldre generasjonen til den ynger generasjonen.
Kautokeino barneskole har fått tilskudd på kr 120 000 til gjennomføring av ulike tiltak for utvikling av samisk språk, samisk identitet og tradisjonell samisk kunnskap og utmarksbruk i skolen.
Skolen skal blant annet bygge en darfegoahti skal være et sted som tar undervisningen ut av klasserommet og være arena for samisk språkbad og språkopplæring.
Andre tradisjonelle aktiviteter som skal utføres knyttet til dette prosjektet er blant annet innhenting av naturressurser, vedskog og vedsanking, bearbeiding av skinn, bærplukking, garnfiske, bake sámegáhkkuid i dárfegoahti, bearbeiding av ull som klipp og farging av ull av sau, rypejakt og snarefangst.
Tårnet skole, Sør Varanger kommune
Tårnet skole i Sør Varanger kommune har fått tilskudd på kr 23 400 til bygging av lavvo- og / eller luovvi av tremateriale som skal brukes som base for utendørsskole som er handikapptilpasset.
Skolen, Tårnet skole, har også drevet med et prosjekt (2012) som heter "skolen som kulturbærer i forhold til sjøsamisk kultur og fjordfiske".
Prosjektets mål er å styrke elevenes sjøsamiske røtter og fremme den sjøsamiske kulturen.
Dette prosjektet har inkludert og samarbeider med ulike lag og foreninger i bygda og andre ressurspersoner.
Basert på de positive erfaringer fra det aktuelle prosjektet med samarbeidspartnere ønsker skolen nå å iverksette et prosjekt for elever på 1.- 4.trinn slik at alle skolens elever får være med opplæring fra 1.trinn.
- Send inn søknad innen 1. mai 2015 og gi deres elever muligheten til å drive med skole utenfor klasserommet, sier sametingsråd Silje Karine Muotka.
 
Søknadsrekord på læremidler / Artikler / Valgperiode 2009 - 2013 / Arkiv / Forsiden - Sametinget Søknadsrekord på læremidler
26. juni 2012 Sametingsrådet behandlet nylig alle innkomne læremiddelsøknader for 2012.
Med totalt kr. 14,7 mill. satt av til ordinære og særskilte læremidler, samt læremidler til barnehage, mottok Sametinget læremiddelsøknader langt over egne budsjettrammer for 2012.
Den totale søknadsmassen viste seg å bli nærmere 52 millioner kroner.
- Det er først og fremst gledelig at så mange nå ønsker å produsere læremidler for samiske elever, økt søknadsmasse betyr at vi har rom til å velge de beste læremidler for våre elever.
Men med tanke på den uholdbare læremiddelsituasjonen samiske elever tross alt er i er det likevel beklagelig at vi må avslå hele 69 av totalt 109 innkomne søknader, sier visepresident Laila Susanne Vars.
Sametinget har siden Samisk utdanningsråd ble slått sammen med Sametinget i 2000 hatt ansvar for ulike støtteordninger for utvikling av samiske læremidler.
Prioriteringene har siden den gang vært styrt av ulike strategiske læremiddelplaner utviklet på bakgrunn av innspill fra barnehager og skoler i de aktuelle områdene.
Perioden frem til i dag har vært preget av treghet i utviklingen av læremidler, mye på grunn av stramme økonomiske rammer hos Sametinget og kapasitetsproblemer hos forlag.
De senere år har imidlertid trenden snudd.
- Vi ser nå en tilstrømming av læremiddelforfattere og forlag som ønsker å produsere læremidler.
Dette betyr at den prekære læremiddelsituasjonen for samiske elever kunne vært løst innen rimelig tid.
Vi behøver virkelig et betydelig løft for samisk læremiddelproduksjon, og nå setter vi vår lit til at regjeringen lytter til våre signaler og sikrer Sametinget rammevilkår til å følge opp læremiddelsatsingen, avslutter visepresident Laila Susanne Vars.
Sametingsrådet følger opp saken politisk.
Tirsdag 20. juni ble saken løftet frem for statssekretær Elisabet Dahle i Kunnskapsdepartementet, og mandag 25. juni ble læremiddelsituasjonen drøftet med sameminister Rigmor Aasrud i Fornyings- og administrasjonsdepartementet.
Kontaktperson:
 
Sørsamisk bok- og kultrbuss / Bokbusser / Vi anbefaler / Bibliotek / Forsiden - Sametinget
Sørsamisk bok- og kultrbuss
Sørsamisk bok- og kultrbuss
 
Solidaritet med verdens urfolk / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Solidaritet med verdens urfolk
I Sametingets budsjett for 2015 prioriteres det internasjonale arbeidet for anerkjennelse av urfolkenes rettigheter.
Både fordi det kreves av oss, og fordi menneskerettighetene generelt er under press internasjonalt.
Av sametingspresident Aili Keskitalo.
Verdens urfolk regnes som jordens fattigste, mest sårbare og marginaliserte folk.
Minst 370 millioner av verdens befolkning, på litt over 7 milliarder, er urfolk.
FNs statusrapport om forholdene for urfolk viser at blant de 900 millioner mennesker som lever i ekstrem fattigdom så er en tredel urfolk.
For dem handler det om mangel på trygghet, forutsigbarhet, valgmuligheter og innflytelse over egen framtid.
Vi er alle forpliktet til å sikre de grunnleggende menneskerettigheter for de aller mest sårbare i verden.
Heldigvis synker andelen fattige raskere enn noen gang. Målet er å utrydde ekstrem fattigdom og sult.
I 2015 bevilger Sametinget over en million kroner til internasjonalt urfolksarbeid i Barentssekretariatet og Sámiráđđi/Samerådet, Mama Sara Education Foundation og til sekretariatsfunksjonene som doCip yter til verdens urfolksorganisasjoner.
Tilskudd til internasjonale tiltak vil også bli prioritert i Sametingets søknadsbaserte tilskuddsordninger innenfor kultur.
Vi vil fortsatt engasjere oss i FN-systemet, Arktisk Råd og Barentssamarbeidet.
Og vi vil støtte opp om at vårt folk på Kolahalvøya skal sikres en likeverdig deltakelse i Samisk parlamentarisk råd.
Vi vil legge frem en melding om Sametingets internasjonale arbeid i løpet av 2015.
Denne vil legge grunnlaget for ytterligere presisering av mål, strategier og tiltak.
En av neste års utfordringer er å gjøre innholdet i sluttdokumentet fra høstens urfolkskonferanse i FN kjent for det samiske og det norske samfunnet, og slik bidra at vi kan gå fra ord til handling med å implementere urfolkenes rettigheter i Norge og verden.
Sametinget tok i sin tid initiativet til urfolkskonferansen Alta 2013, og brukt betydelige ressurser og midler på gjennomføring og deltakelse under Alta 2014 og høstens verdenskonferanse i regi av FN.
Vi har sett at det nytter, og at Sametinget har mulighet til å påvirke verdensopinionen i riktig retning.
Vårt internasjonale arbeid handler både om å utvikle samarbeidet med samene i Sverige, Finland og Russland, og å sikre at de forpliktelser statene har også nedfeller seg i handlinger og praksis overfor verdens mange urfolk.
Samenes situasjon skiller seg positivt ut fra de fleste urfolk, både når det gjelder politisk, rettslig og velferdsmessig status.
Samene i Norge har derfor et særlig ansvar for å medvirke til at situasjonen for urfolk andre steder i verden blir bedre.
Internasjonal anerkjennelse av urfolks rettigheter bidrar dessuten til å beskytte våre egne rettigheter og interesser i møter med statlige myndigheter i Norge.
I regjeringens stortingsmelding ”Muligheter for alle – menneskerettighetene som mål og middel i utenriks- og utviklingspolitikken” slås det fast at menneskerettighetene skal ligge til grunn for utformingen av norsk utenriks- og utviklingspolitikk.
Jeg deler regjeringens analyse om det er et gap mellom de forpliktelser statene har påtatt seg og etterlevelsen av disse i praksis.
Også i Norge er det uløste utfordringer knyttet til anerkjennelse av samenes rettigheter, spesielt når det gjelder kystbefolkningens fiskerettigheter, reindriftens arealvern og samerettsutvalgets forslag om landrettigheter fra Troms og sørover.
I 2015 vil derfor sametingsrådet starte arbeidet med en nasjonal handlingsplan om implementering av urfolksrettighetene i Norge.
Arbeidet vil måtte skje i samarbeid med norske myndigheter, i tråd med de prinsipper som framkommer i regjeringens stortingsmelding.
 
Sosial / Helse og sosial / Forsiden - Sametinget
Sosial
Det er kommuner som har ansvaret for å yte sosiale tjenester.
Med sosiale tjenester menes for eksempel tilbud til funksjonshemmede, hjemmetjenester, NAV-tjenester, personlig assistent, avlastningstilbud, økonomisk sosialhjelp, boligtilbud til trengende, tiltak overfor rusmisbrukere.
Ansvarlig politiker
Aktuelt
Les mer
Les mer
Vis alle saker
Det er nasjonale myndigheter som har ansvaret for å legge sentrale føringer for å ivareta at samiske brukere kan få likeverdige sosialtjenester som tar utgangspunkt i samisk språk og kultur.
Sametinget jobber for:
En likeverdig sosialtjeneste til det samiske folk som tar utgangspunkt i samisk språk og kultur.
Økt kompetanse og kunnskap i og om samisk språk og kultur på alle nivå i sosialtjenesten.
Ansvaret for dette ligger på et overordnet nivå.
Manglende kunnskap om samisk språk og kultur og helse- og sosialstatus i tjenestene reduserer samiske pasienters tilgjengelighet til tjenestetilbudene.
 
Språk / Forsiden - Sametinget
Søk tilskudd
Språk
Språket er en viktig kulturbærer og identitetsmarkør.
Det er en grunnleggende menneskerettighet å ha mulighet til å bruke sitt eget språk, og som urfolk har samer i tillegg rett til ytterligere beskyttelse av sitt språk.
Tidligere har dette blitt aktivt motarbeidet gjennom fornorskningspolitikken.
Sametinget har som mål at samisk språk styrkes og at det blir en naturlig del av den norske offentligheten.
Ansvarlig politiker
Fakta om samiske språk
Forvaltningsområde
Samiske stedsnavn
Snakk samisk te' mæ
Språkteknologi
Sametinget arbeider for
Å utvide forvaltningsområdet for samisk språk, gjennom rådgivning og samarbeid med kommunale myndigheter.
At det opprettes flere språkarenaer, ved å arbeide for å opprette samiske språksentre og å gi støtte til enkelttiltak.
At samisk skal være et levende språk også i fremtiden, gjennom å satse på barn og unge.
Rettigheter
Den samiske folkegruppen i Norge skal kunne sikre og utvikle sitt språk, kultur og sitt samfunnsliv.
Alle har rett til svar på samisk når de henvender seg til et lokalt offentlig organ i forvaltningsområdet for samisk språk.
Alle har rett til å bruke samisk i rettsvesenet.
Alle som ønsker å bruke samisk overfor lokale og regionale offentlige helse- og sosialinstitusjoner o forvaltningsområdet, har rett til å bli betjent på samisk.
(Se også Helse og sosial)
Samiske barn under barnevernets omsorg har rett til å bruke sitt morsmål.
(Se også Helse og sosial)
Alle har rett til individuelle kirkelige tjenester på samisk i Den norske kirkes menigheter i forvaltningsområdet.
Ansatte i et lokalt eller regionalt offentlig organ i forvaltningsområdet har rett til permisjon med lønn for å skaffe seg kunnskap i samisk når organet har behov for slik kunnskap.
Alle har rett til opplæring i samisk i grunnskolen og i den videregående skole (Se opplæring).
Handlingsplan for samiske språk
Regjeringen har utarbeidet en handlingsplan for samiske språk.
Handlingsplanens hovedfokus er å legge forholdene til rette for å øke antallet aktive samiske språkbrukere.
Dette skal gjøres gjennom tiltak rettet mot å styrke opplæringen i samisk i barnehagen og grunnutdanningen, gjennom å legge til rette for etablering av flere arenaer for bruk av samisk språk og gjennom en sterkere satsing på rekruttering til samiskspråklig utdanning og utdanning med samisk i fagkretsen.
 
Sametingets kommunekonferanse er avlyst
Kommunekonferansen er avlyst, på grunn av dårlig vær.
Konferansen er på auditoriet.
Tirsdag 10. februar
Registrering
Velkommen v/Sametingspresident Aili Keskitalo
Orientering om samisk språkutvalg v/leder Bård Magne Pedersen
Tospråklighet - dagens situasjon, utfordringer og forventinger v/ Sametingspresident Aili Keskitalo
Sametingets ungdomsråd og eldrerådets forventninger til kommunene, v/SUPU og eldrerådet
Kommunenes/fylkeskommunenes forventinger og tanker til Sametingets og språkutvalgets arbeid, Innlegg v/Porsanger kommune og Snåsa kommune
Lunsj (på Sametinget)
Regjeringens samiske perspektiv i kommunereformen v/statssekretær Anne Karin Olli
Kommunereformen - samisk perspektiv, v/rådsmedlem Ann-Mari Thomassen
Hvilken betydning vil kommunereformen få for utvikling av språk, kultur og samfunnsliv i samiske områder.
Innlegg v/ Tana kommune og Karasjok kommune.
Middag på Scandic Hotel Karasjok
Tanker fra gårsdagen v/Aili Keskitalo
Orientering om Dáhttu prosjektet v/Ragnhild Dalheim Eriksen, Sametinget.
Utviklingstrekk i samiske samfunn.
Hva gjør kommuner som lykkes?
v/Knut Vareide, Telemarksforskning.
Lunsj (på Sametinget)
Debatt.
Hvilken betydning vil utviklingstrekkene vi ser i dag samt kommunereformen få for fremtidig nærings- og samfunnsutvikling i samiske områder.
Oppsummering (av hele konferansen) v/Sametingspresident Aili Keskitalo
Avslutning og hjemreise.
 
Språkrøkt, normering og termarbeid innen samiske språk / Fakta om samiske språk / Språk / Forsiden - Sametinget
Språkrøkt, normering og termarbeid innen samiske språk
Sámi Giellagáldu har samlet eksperter innen samiske språk og inviterer språkbrukere til et seminar på Sajos, i Enare 6. oktober. På seminaret diskuteres det hvilke utfordringer fire samiske språk har innen språkrøkt, normering og termarbeid.
Det er også en sjelden mulighet til å høre fire samiske språk.
I forbindelse med språkseminaret markeres starten på sametingenes treårige grenseoverskridende språksamarbeidsprosjekt.
Sametingspresident, Tiina Sanila-Aikio, fra det finske Sametinget åpner seminaret.
Åpningsseminaret til Giellagáldus videreføringsprosjekt er åpen for alle.
Deltagere dekker selv eventuelle reise-, overnattings- og kostutgifter.
Seminaret tolkes til finsk og svensk.
10.00 Åpning ved leder for Samisk Parlamentarisk råd Tiina Sanila Aikio
10.15 Sametingspresident Aili Keskitalo fra Sametinget i Norge
10.30 Eino Koponen: Prinsipper innen språkrøkt og dets tilpasning til skoltesamisk
11.10 Johanna Ijäs: Sammensatte ord i nordsamisk og hvordan de skrives
11.50 Fremføring av musikkelever ved Sámi Oahpahusguovddáš i auditoriet
13.30 Petter Morottaja: Hvordan bevare Enaresamisk?
14.10 Svenn-Egil K. Duolljá: Noen grammatiske regler i lulesamisk språk med utganspunkt i språknormering.
Sámi Giellagáldu er det samiske folks øverste fagorgan og har den høyste beslutningsmyndigheten i saker som omhandler samisk språk.
Sámi Giellagáldu tilbyr språkhjelp ved å svare på spørsmål og gi råd direkte til språkbrukerne.
Blant Sámi Giellagáldus oppgaver er også terminologiarbeid, språknormering og språkrøkt.
I tillegg skal Giellagáldu spre informasjon om samiske språk og fagspørsmål knyttet til samiske språk.
Giellagáldus videreføringsprosjekt finansieres av Interreg V Nord delommråde Sápmi, Lapin liitto, Troms Fylkeskommune og sametingene ved Norge, Sverige og Finland.
Sametinget i Finland leder prosjektet.
 
Språksentrene er viktige institusjoner / Artikler / Valgperiode 2009 - 2013 / Arkiv / Forsiden - Sametinget
Språksentrene er viktige institusjoner
Samiske språksentre er viktige institusjoner.
De bidrar til å styrke kompetansen i samisk språk og kultur, skaper språkarenaer, og kan virke identitetsskapende for den samiske befolkningen i sine områder.
Det viser en evaluering som Norut Alta – Áltá har gjort for Sametinget.
Sametingets mål for språksentrene er at samisk språk skal høres og synes i språksentrenes virkeområde.
For å undersøke hvordan de samiske språksentre oppfyller dette målet, har denne evalueringen sett både på forhold innad i hvert språksenter, og på hvordan de samvirker med sine ulike omgivelser og med Sametinget.
10 språksentre
Evalueringen omfatter 10 språksentre som har mottatt tilskudd fra Sametinget.
Språksentrene er lokalisert til Nesseby, Tana, Porsanger og Alta i Finnmark, Kåfjord, Tromsø og Lavangen i Troms, Evenes og Tysfjord i Nordland og Røros i Sør‐Trøndelag.
De ti samiske språksentrene har oppstått i ulike tidsperioder, og utviklet seg på forskjellige måter i ulike samiske miljø.
Noen steder er språksentrene en integrert del av samiske lokalsamfunn, andre plasser er de å regne som ”samiske øyer” i norske majoritetssamfunn.
Det betyr også at utfordringene knyttet til å styrke samisk språk er forskjellig fra område til område.
Språksentrene har ulike utfordringer både med organisering, økonomiske ressurser og rekruttering av ansatte med språk og lokal kompetanse, viser evalueringen.
Foreslår flere tiltak Norut Alta – Áltá foreslår flere tiltak for å forbedre arbeidssituasjonen i språksentrene.
Et av tiltakene er å øke finansieringen av driften og innføre fast finansiering av språkkursene.
Det vil gjøre det lettere å rekruttere og beholde ansatte med høy språkkompetanse.
Språksentrene vil også kunne legge mer vekt på å samle inn tradisjonell kunnskap som ennå finnes i området.
Norut Alta foreslår også at språksentrene blir mer synlig utenfor de samiske miljøene.
De kan tilby kurs i samisk språk og kultur til andre målgrupper i sitt område.
Utvikle språksentrene videre -Sametingsrådet vil, i dialog med de ulike språksentrene, se på hvilke muligheter og behov det må taes hensyn til i det videre arbeidet med språksentrenes rolle i fremtiden, sier rådsmedlem Ellinor Marita Jåma.
Mer informasjon: 
 
Språkteknologi / Språk / Forsiden - Sametinget
Søk tilskudd
Språkteknologi
Sametingsrådet arbeider med ulike forsknings- og utviklingsaktører for å styrke det språkteknologiske tilbudet innen alle de samiske språkene.
Det samiske språket trenger språkbrukere, og aktive språkbrukere behøver moderne hjelpemidler for data, nett og mobile enheter.
Ansvarlig politiker
Les mer
Samisk tastatur for smarttelefoner er klart
Kommunal- og moderniseringsminister Jan Tore Sanner og sametingspresident Ai...
Les mer
Vis alle saker
Divvun-prosjektet og Sámi giellagáldu er begge viktige språkprosjekter som i sin tid ble etablert i Sametingets regi, men som nå er overført til Universitetet i Tromsø og det erfarne språkforskningsmiljøet.
Sametinget samarbeider allikevel om allerede eksisterende og nye prosjekter for å øke antallet og kvaliteten av teknologiske språkverktøy.
 
Statsbudsjettet skuffer stort / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Statsbudsjettet skuffer stort
Onsdag 8.oktober la regjeringen fram sitt forslag til statsbudsjett for 2015.
I alt ble det bevilget 426,5 millioner til Sametinget og 890 millioner til samiske formål.
President Aili Keskitalo konkluderer med at dette utgjør en reel nedgang i bevilgninger til det samiske samfunnet.
President Aili Keskitalo er svært skuffet over regjeringens forslag til statsbudsjett.
- Dette er en nedbygging av det samiske samfunnet.
Kulturdepartementet har kuttet 4 millioner til samiske aviser og Landbruksdepartementet har kuttet 4 millioner til arktisk landbruk over landbruksavtalen og 2 millioner til reindriftsavtalen.
Med årets statsbudsjett viser regjeringen sitt sanne samepolitiske ansikt og vi er ikke imponert, uttaler president Aili Keskitalo.
- I vårt budsjettbehov for 2015 har vi blant annet pekt på fem områder der det trengs en ekstra satsning.
Dette er Sámi Giellagáldu, samiske læremidler, prosjektet Bååstede og nye bygg til Saemien Sijte og Beivváš Sámi Našunálateáhter, uttaler president Aili Keskitalo.
Saemien Sijte har ventet 9 år på at regjeringen skal bevilge penger til et nytt bygg på Snåsa, heller ikke i år ble de inkludert i regjeringens forslag til statsbudsjett.
- Regjeringen skryter over en satsning på museumsbygg, det er dermed svært skuffende å se at Saemien Sijte atter en gang nedprioriteres.
Ei heller er det bevilget penger til et sårt trengt læremidleløft.
På tross av dette registrerer president Keskitalo likevel at Kommunal- og moderniseringsdepartementet har kommet med en samisk språksatsning.
I regjeringens forslag til statsbudsjett er det satt av 2 millioner til Sami Giellágaldu, samt midler til drift av det nyopprettede samiske språkutvalget.
 
Sterk satsning på kultur, språk og internasjonal arbeid / Artikler / Valgperiode 2009 - 2013 / Arkiv / Forsiden - Sametinget
Sterk satsning på kultur, språk og internasjonal arbeid
Kultur, språk og internasjonalt arbeid er viktige satsningsområder i Sametingrådets forslagt til budsjett for 2013.
- De samiske institusjonene og festivalene er fyrtårn og viktige arenaer for kultur-, språk- og identitetsutvikling, sier rådsmedlem Vibeke Larsen.
Samiske kulturinstitusjoner er viktige for å bygge den samiske offentligheten, skape forståelse for samisk kultur og bygge broer mellom kulturer.
Disse institusjonene representerer også viktige samiske kulturarbeidsplasser der samisk språk står i fokus.
- Sametingsrådet fortsetter å styrke samiske kulturinstitusjoner og synes det er gledelig at vi har funnet rom til å foreslå tre festivaler innlemmet på Sametingets budsjett, sier rådsmedlem Vibeke Larsen.
Dette skal være med å skape forutsigbarhet og utvikling, sier Larsen.
Lulesamisk uke arrangeres hvert år i Tysfjord med lulesamisk språk og unge i fokus.
Raasten Rastah – sørsamisk kulturfestival arrangeres hvert andre år på Røros og er en grenseoverskridene festival med hovedvekt på barn og språk.
Samisk uke i Tromsø foreslås også inn på Sametingets budsjett.
Sametinget og Norsk folkemuseum har inngått avtale om tilbakeføring av kulturarv til de samiske museene.
Sametingsrådet følger opp avtalen og setter av 1 million kroner til forberedende prosesser i forbindelse med tilbakeføringsprosjektet Bååstede.
Samisk språkkampanje
- 2013 er det nasjonale språkåret, og da er det ekstra stor glede å offentliggjøre at sametingsrådet i budsjettet foreslår tilskudd til to nye samiske språksentre.
Det er Storfjord språksenter i Storfjord og Gïelearnie i Røyrvik, sier rådsmedlem Vibeke Larsen.
Sametingsrådet tar også signalene fra språksentrene om behov for mer forutsigbare rammer, og foreslår at det opprettes et utviklingstilskudd til de samiske språksentrene som får tilskudd fra Sametinget.
- Det er også ekstra gledelig at Røyrvik kommune endelig blir innlemmet i forvaltningsområdet for samisk språk, og får derfor tospråklighetstilskudd fra Sametinget.
Dette vil være med å styrke språket i et område hvor samisk er truet, sier Larsen
Sametingets hovedmål for arbeidet med samisk språk er flere språkbrukere og økt bruk av samisk.
I forbindelse med Språkåret 2013 foreslår sametingsrådet derfor også en språkkampanje for å motivere til økt bruk av samisk og rekruttere flere til å lære seg språket.
 
Stipend for høyere utdanning / Stipend og tilskudd / Forskning og høyere utdanning / Opplæring / Forsiden - Sametinget
Stipend for høyere utdanning
Du kan få tildelt stipend dersom du er student ved et av følgende studier i 2016:
Høyere utdanning i sør-, lule- eller nordsamisk språk
Samisk barnehagelærerutdanning
Annen barnehagelærerutdanning for studenter med avlagt eksamen/standpunktkarakter i samisk som 1. eller 2. språk fra videregående opplæring, eller tilsvarende nivå
Samisk lærerutdanning
Lærerutdanning 5.-10. trinn – master – nordsamisk som fremmedspråk
Annen lærerutdanning for studenter med avlagt eksamen/standpunktkarakter i samisk som 1. eller 2. språk fra videregående opplæring, eller tilsvarende nivå.
Bachelor i sykepleie for studenter med avlagt eksamen i samisk som 1. eller 2. språk fra videregående opplæring, eller tilsvarende nivå
Hvem kan søke om stipend?
Studenter ved høgskoler og universitet i Norge.
Studenter som er folkeregistrert i Norge kan i tillegg få stipend til studier i samiske språk ved høgskoler og universitet i Finland og Sverige.
Stipendenes størrelse:
kr 3 000 til studier mellom 10 og 14 studiepoeng per semester
kr 5 000 til studier mellom 15 og 29 studiepoeng per semester
kr 10 000 til studier på minimum 30 studiepoeng per semester
I regelverket for stipend for høyere utdanning, finnes egne bestemmelser om rapportering, kontroll, tilbakebetaling og annullering av stipend, blant annet:
Det skal leveres dokumentasjon for gjennomført eksamen for vårsemesteret innen 01.10. i budsjettåret.
Det skal leveres dokumentasjon for gjennomført eksamen for høstsemesteret innen 01.02. påfølgende år.
 
Støtte til kjente musikere og nykommere / Kunst- og kulturutøvelse / Kulturliv / Forsiden - Sametinget
Støtte til kjente musikere og nykommere
Sametingsrådet har bevilget 2 155 000,- til musikkutgivelser i 2015.
I årets bevilgning er det gitt støtte til både på moderne og tradisjonelle utgivelser, samt en utgivelse med kildinsamisk musikk.
- Årets søknadsmasse har inneholdt mange interessante prosjekter, som spenner seg fra joik i kombinasjon med dubstep til musikk med barn og unge.
Også i år ser vi at det er mange som inkluderer joik i tradisjonell eller moderne form i sin musikk, dette er vi spesielt glad for sier rådsmedlem Henrik Olsen.
Det er til sammen gitt tilskudd til 15 musikkutgivelser og blant mottakerne finnes kjente samiske musikere og band som Herborg Rundberg, Ivnniguin, Mikkel Gaup, Arvvas, Ivvár og Sáivu, samt tradisjonell joik med Anders P. Bongo.
Den totale søknadssummen var på i overkant av 2,9 millioner.
- Vi er godt fornøyd med spennet i årets tildelinger.
Utgivelser som støttes av Sametinget i år er med på å fremme et godt og variert utvalg av samisk musikk, og jeg gleder meg til å høre mye god musikk i årene som kommer, uttaler rådsmedlem Olsen avslutningsvis.
En fullverdig oversikt over musikktildelingene for 2015 finnes her.
For mer informasjon:
 
Støtter duodjibutikkene Inka AS og Manndalen Husflidlag / Duodji / Næringer / Forsiden - Sametinget
Støtter duodjibutikkene Inka AS og Manndalen Husflidlag
Sametingsrådet har innvilget støtte til Inka AS i Karasjok og Manndalen Husflidlag i Kåfjord.
Sametinget har en virkemiddelordning for salgsfremmende tiltak for stasjonære duodjiutsalg, som både selger egenproduserte og eksternt produserte varer.
- Inka AS får dette tilskuddet også i år, og mottar dermed 179 500 i støtte fra Sametinget
Manndalen Husflidlag mottar 175 000. Jeg håper dette kommer godt med og at bedriftene får et høyere salg, sier sametingsråd Silje Karine Muotka.
- Formålet med denne støtteordningen er at vi ønsker at bedrifter med permanent utsalgssted skal ha gode vilkår for å opprettholde sin drift.
Derfor er jeg glad for at vi gir støtte til to solide bedrifter, avslutter Muotka.
 
Støtter fiskere med førstegangsinvestering i fiskebåt / Marine næringer / Næringer / Forsiden - Sametinget
Støtter fiskere med førstegangsinvestering i fiskebåt
-Sametinget har i flere år prioritert aktivt å gi støtte til førstegangsinvestering i fartøy, forteller sametingsråd Silje Karine Muotka.
Dette er fordi Sametinget ønsker å bidra til at flere etablerer seg i fiskerinæringen, og fordi det å anskaffe fartøy er kostnadskrevende sier Muotka.
- Det er ekstra gledelig at det er flere unge fiskere som søker om støtte til å investere i fiskebåt, sier Muotka.
Sametinget må motta søknadene før fartøyet er anskaffet.
-Jeg er veldig glad for å kunne gi gode nyheter til flere fiskere tidlig i påskeuka, sier Muotka.
Følgende fiskere har fått støtte fra sametingsrådet:
Stig Arne Johansen (ung fisker), støtte på kroner 277 000 til anskaffelse av fartøy med ramme på 2 220 475, Skarsvåg/Nordkapp
Hjalti Sigurdsson, støtte på kroner 200 000 til anskaffelse av fartøy med totalramme på 825 906, Gamvik/Mehamn
Nick Roland Pedersen, 21 år, støtte på kroner 273 000 til anskaffelse av fartøy med totalramme på 780 000, Tana
Magnar Hemmingsen, støtte på kroner 200 000 til anskaffelse av fartøy med totalramme på 1 200 000, Lyngen
Kvitnakken AS v/Daniel Davidsen, 30 år, støtte på kroner 200 000 til anskaffelse av fartøy med totalramme på 2 700 000, Gamvik.
For mer info: Sametingsråd Silje Karine Muotka, 98 48 75 75
 
Støtter førstehjelpskurs for reindriften / Helse / Helse og sosial / Forsiden - Sametinget
Støtter førstehjelpskurs for reindriften
Sametinget bevilger 60 tusen kroner til Helgeland Samiid Searvi for å gjennomføre førstehjelpskurs for reindriftutøvere og andre som som ferdes og arbeider på fjellet.
-Ved å utdanne flere i førstehjelp og HLR, så vil flere bli reddet, sier sametingsråd Henrik Olsen.
Helgeland Samiid Searvi skriver i søknaden at det har vært mange ulykker innenfor reindriften de siste årene.
Det er et stort behov for utdanning innen førstehjelp for alle som ferdes og arbeider på fjellet.
Helgland Sami Searvvi ønsker i samarbeid med Akut og Katastrofmedicinsk Centrum ved Norrlands universitetssykhus i Umeå, og Norsk luftambulanse å gjennomføre et førstehjelpskurs for reindriftsutøvere og omkringliggende nettverk.
Sametingsråd Henrik Olsen sier at prosjektet er et viktig tiltak for å bedre arbeidsmiljøet og sikkerheten for reindriftsutøvere, og derfor støtter vi prosjektet med 60 tusen kroner, sier Olsen.
Tiltaket støttes også av Nordland fylkeskommune og Gjensidige stiftelsen.
Mer info:
Sametingsråd Henrik Olsen, 907 75 219
 
Støtter økt opplevelsesturisme i Troms / Variert næringsliv / Næringer / Forsiden - Sametinget
Støtter økt opplevelsesturisme i Troms
Sametingsrådet bevilger 463.000 kroner til Lenangen Brygge AS i Lyngen.
Selskapet skal tilby hytter og fasiliteter for sportsfiske på sjøen og ski- og vinteraktiviteter i Lyngsalpene.
– Lyngen-området utmerker seg med økt satsing på lokale ressurser og kultur, og det er en utvikling vi ønsker å bidra til.
Kultur- og naturturisme i nord har et stort potensial, og Sametinget ønsker å legge til rette for vekst i det lokale næringslivet, sier sametingsråd Silje Karine Muotka.
Muotka understreker at Lyngen er sentral i forhold til unike nordnorske opplevelser på sjø og til fjells.
Reiselivstilbudet i kommunen har vært økende de siste årene, og Sametinget har gitt tilskudd til flere av nyetableringene.
Lenangen Brygge AS har også mottatt investeringsstøtte fra Innovasjon Norge.
– Lyngen er nå en region kjent som reiselivsdestinasjon for både skiaktivitet, fiske- og vandreturisme.
Det er dessuten en styrke at eierne allerede er aktive i fiskerinæringen og dermed bidrar til å styrke både næringsaktivitet og bosetting i området, understreker Muotka.
 
Støtter samisk reiseliv i lulesamisk område / Kulturnæring / Næringer / Forsiden - Sametinget
Støtter samisk reiseliv i lulesamisk område
Sametingsrådet bevilger 228 tusen kroner i støtte til prosjektet samisk reiseliv i lulesamisk området.
Árran julevsáme guovdásj /lulesamisk senter skal gjennomføre et 2 og et halvt årig reiselivsprosjekt i lulesamisk område i perioden 2014 til 2016.
Samisk reiseliv er lite utbredt i lulesamisk område.
Målet med prosjektet er å etablere minst tre bedrifter innen 2016.
Árran vil rekruttere samiske etablerere som ønsker å satse på samisk reiseliv, etablere møteplasser og skape utvikling i lulesamisk område.
Sametingsråd Silje Karine Muotka og Ann-Mari Thomassen sier at prosjektet er spennende og derfor bevilger rådet 228 tusen kroner til prosjektet.
-Kulturnæringer er et av landets mest spennende og raskest voksende næringer, og vi håper på mange ny etableringer, sier sametingsråd Silje Karine Muotka.
-Sametinget arbeider for et sterkt og allsidig næringsliv.
Kulturnæringer som tar utgangspunkt i samisk kultur, natur og miljø kan bli viktige næringer for mange samiske lokalsamfunn, sier sametingsråd Ann-Mari Thomassen.
Sametinget jobber nå med en strategi for å øke sysselsettingen i de samiske kulturnæringene og har blant annet etablert to bedriftsutviklingsprogrammer i Finnmark og Troms.
Les mer:
Sametingsråd Ann-Mari Thomassen, 900 57 123
 
Støtter teaterstykke om rasebiologien / Kunst- og kulturutøvelse / Kulturliv / Forsiden - Sametinget
Støtter teaterstykke om rasebiologien
Sametingsrådet bevilger 70 tusen kroner i støtte til Åarjelsaemien Teatere for å produsere teaterstykket.
Et teaterstykke om en samisk kvinne som vokser opp og opplever rasebiologien. på 1800- og begynnelsen av 1900-tallet.
Teaterstykket baserer seg på boken som er skrevet av forfatteren Åke Lundgren.
Historien baserer seg på fortellingen om en samejente fra Malå i Västerbotten, som ble forevist på markeder ute i 1800-tallets Europa.
Det var på begynnelsen til rasebiologiens periode som varte fra 1800-tallet til midten av 1900-tallet.
Hun opplevde rasisme og undertrykking hele livet.
Catarina Christina Larsdotter (1819 - 1855) hadde en forstyrrelse på hypofysen, som gjorde at hun vokste hele livet.
Hun ble 2.18 meter.
Våren 1855 ble hun gravlagt i Lycksele, men kroppen ble kjøpt, gravd opp og sendt til Vitenskapsmuséet i Stockholm.
-Historien er aktuell i dag.
Det er like mye rasisme og fremmedfrykt i dag som da Catarina Christina Larsdotter levde på 1800-tallet.
En annen side som også gjør historien interessant er at det ligger fremdeles samiske levninger i ulike kjellere og arkiver på museer og universiteter, og derfor støtter sametingsrådet prosjektet, sier sametingsråd Thomas Åhren.
-Det er viktig å fortelle den oppvoksende generasjon historien om et unik menneske som levde sårbart, men også et spennende liv i en tid når samer ble sett som mindreverdige, sier Åhren.
Les mer om Åarjelsaemien Teatere:
For mer informasjon: Sametingsråd Thomas Åhren, 908 39 663
 
Stor interesse rundt Språkutvalgets arbeid
Leder for utvalget for samiske språk, Bård Magne Pedersen, opplever stor interesse rundt arbeidet utvalget er i gang med.
Utvalget skal foreslå nye ordninger, tiltak og regelverk knyttet til å ta vare på og utvikle de samiske språkene lulesamisk, sørsamisk og nordsamisk.
 
Store forventninger til Butenschøn-utvalget / Artikler / Valgperiode 2009 - 2013 / Arkiv / Forsiden - Sametinget
Store forventninger til Butenschøn-utvalget
Butenschønutvalget ved leder Nils Butenschøn overleverer i dag, den 20.juni, sin rapport til statsråd Kristin Halvorsen.
Utvalget har utredet utviklingstrekk, behov og målsettinger for samisk forskning og høyere utdanning og fremmet mange konkrete tiltak.
- Dette er en merkedag for det samiske folk og for meg som er ansvarlig for feltet høyere utdanning og forskning i Sametingsrådet, sier visepresident Laila Susanne Vars.
Utvalget har gjennom faglige begrunnede forslag til tiltak gitt myndighetene en unik mulighet til å realisere samepolitiske målsettinger som kan styrke samfunnsutviklingen i nord.
- Jeg er svært fornøyd med at utvalget har hatt et folkerettslig utgangspunkt og har lagt til grunn et bredt regionalt, nasjonalt og internasjonalt perspektiv på samisk forskning og høyere utdanning, uttaler visepresident Laila Susanne Vars.
Utvalget foreslår blant annet en særlig godkjenningsordning for Samisk høgskole knyttet til planene om å søke status som vitenskapelig høgskole, og videre mot et urfolksuniversitet.
Det foreslås videre at det utvikles et program for samisk språkrøkt og revitalisering av samiske språk som bør organiseres i tillegg til Forskningsrådets program for samisk forskning.
Også flere tiltak for å rekruttere til samisk høyere utdanning og forskning er konkretisert.
- Jeg ser frem til å gå grundig igjennom tiltakene foreslått i rapporten og imøteser en konstruktiv dialog og samarbeid med regjeringen i oppfølgingen og iverksetting av de ulike tiltakene.
Som regjeringen har uttrykt er kunnskap navet i Nordområdepolitikken.
Nå har myndighetene muligheter til å omgjøre dette til praktisk politikk, avslutter visepresident Laila Susanne Vars.
Andre tiltak skissert i Butenschønrapporten:
Utvalget foreslår at det etableres prosedyrer som kan styrke Sametingets deltakelse i planleggingen og utviklingen av nye programplaner i Forskningsrådet.
Utvalget foreslår at Sametinget starter arbeidet med å utarbeide en samisk forskningsmelding som et videre skritt i retning av å utarbeide en helhetlig samisk forskningspolitikk.
De foreslår videre oppretting av et nettverk for samisk forskning og et samordningsforum for høyere utdanningsinstitusjoner som får samme rolle som Universitet og høgskolerådet (UHR) i nasjonal sammenheng.
Kontaktperson:
 
Strategi for nord må lages i samspill med nord / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Strategi for nord må lages i samspill med nord
-En god strategi for nord, må lages i tett samspill med oss som bor i nord, sier Silje Karine Muotka, sametingsråd med ansvar for blant annet næringer.
- Det er gammelmodig, overkjørende og lite engasjerende å presentere en strategi som er laget over hodene på oss som bor her nord.
På toppen av det hele inneholder strategien intet nytt, men er en ganske svak reproduksjon av tidligere nordområdestrategier, sier Muotka.
-Nå har vi hørt om nasjonale politiske strategier for våre hjemområder i snart ti år.
De tidligere strategiene var i det minste laget i ett slags samspill med nord, sier Muotka.
Bærekraftige satsninger
-Vi vet at regjeringen er opptatt av å satse på mineralvirksomhet, selv om det kommer rapporter om manglende lønnsomhet og økonomiske utfordringer i bransjen.
Det er derfor en svak strategi å satse så tungt på oppstart av ny mineralvirksomhet til tross for at det er store miljømessige utfordringer og manglende lønnsomhet i markedene, sier Muotka.
Hun slår fast at miljøet i nord er sårbart, og klimaendringer kommer tydeligst til uttrykk her nord.
- Å satse så tungt på næringer med store miljøkonsekvenser er svært risikabelt, og samtidig vet vi at virksomhetene ikke holder folkerettslig standard med tanke på urfolksrettigheter.
Dette kan regjeringen endre på med å sikre både etiske og miljømessige rammebetingelser i mineralloven.
Det vil gi forutsigbarhet for alle, sier sametingsråden.
Muotka mener landets strategi for nord i større grad må bygge på mer bærekraftige og satsninger, slik som innovasjon, kunnskap, småbedrifter, reiseliv og lokal matproduksjon.
Hun mener også grenseoverskridende samarbeid om dette vil være nødvendig.
- Slike satsninger vil vi alle kunne slutte opp om, og de er egnet til å frembringe den entusiasme som regjeringen kanskje håper på.
Sametingsråd Muotka mener også at det er en forutsetning for en god næringsstrategi at den tar utgangspunkt i de folkene som bor nordpå og det de lever av i dag.
På den ene siden drives en aktiv nedbyggingspolitikk på reindrift, fiske og landbruk, og på andre siden fremheves blant annet mineralnæring som saliggjørende.
- For hvor ble det egentlig av satsingen på Arktisk landbruk, som ble nevnt i regjeringsplattformen, men som var glemt under ett år etter da regjeringen nullet denne satsingen ut i jordbruksforhandlingene?
I fiskeriene er det også varslet politikk som reint faktisk vil bygge ned Nord dramatisk, i stedet for å fremme fiskeriene som en av de aller viktigste næringene i her i Nord.
I Nord er det gode og kompetente krefter i form av fylkeskommuner, Sametinget, fylkesmenn, kunnskapsmiljøer, næringsorganisasjoner og lokale næringsaktører som vil kunne delta i ett godt forankret arbeid om utvikling for og med Nord.
Derfor må oppfordringen til regjeringen være at vi setter oss sammen for å lage en bærekraftig strategi for framtiden, avslutter Muotka.
 
Kapittel 1 presenterer visjonen for samisk kirkeliv i Den norske kirke og redegjør for bakgrunnen for og oppbygningen av planen.
Den norske kirkes visjon for samisk kirkeliv er: Livskraftig og likeverdig – samisk kirkeliv i Den norske kirke.
Bakgrunnen for planen er Kirkemøtets vedtak i sak KM 7/06 som ba om en plan for utviklingen av samisk kirkeliv hvor nordsamisk, lulesamisk og sørsamisk språk, samt samisk kultur i sitt mangfold blir ivaretatt..
Hovedmålsettingen til Strategiplan for samisk kirkeliv er å bidra til et livskraftig samisk kirkeliv i Den norske kirke, der samer deltar med likeverdighet i kirken, og samisk kirkeliv utgjør en mer selvfølgelig del av Den norske kirkes felles identitet.
Planen skal bidra til et målrettet arbeid med å styrke rammebetingelsene for samisk kirkeliv med hensyn til strukturer, organisering og målrettede tiltak på kirkens ulike arbeidsfelt.
Kapittel 2 gir et sammendrag av planen på sørsamisk, lulesamisk, nordsamisk og norsk (bokmål).
Kapittel 3 gir bakgrunnsinformasjon om det samiske folket og samisk kirkeliv.
Innledningsvis gis faktaopplysninger om det samiske folket og om samisk samfunnsliv (3.1). Samene er et urfolk i de nordlige områdene av Norge, Sverige, Finland og Kolahalvøya i Russland.
Det anslås å være mellom 50 000- 65 000 samer i Norge.
Det har skjedd en betydelig styrking av samenes rettsstilling og samiske institusjoner de siste tiårene.
Det drøftes kort hva som konstituerer samisk etnisitet (3.2), og gis en orientering om de samiske språkområdene og språkgruppene i Norge (3.3).
Nordsamisk, lulesamisk og sørsamisk er de offisielle samiske språkene i Norge.
Alle tre språk står på UNESCO’s liste over truede språk.
Kapittelet gir videre et kirkehistorisk riss fra samenes første kontakt med kristendommen for omkring 1000 år siden fram til vår egen tid (3.4). Etter en refleksjon over innholdet i begrepet ”samisk kirkeliv” (3.5.1) og variasjoner innad samisk kirkeliv (3.5.2), beskrives hovedtrekk i samisk kirkeliv inndelt etter språkområder (3.5.3-3.5.5).
Det redegjøres også kort for den kirkelige betjeningen av samer i Oslo og Bergen (3.5.6), for arbeidet med samisk kirkeliv på tvers av landegrensene (3.5.7) og for internasjonalt kirkelig urfolksarbeid (3.5.8).
Til slutt pekes det på betydningen av de senere års bevisstgjøring og arbeid på feltet samisk teologi og kristendomsforståelse (3.5.9).
Kapittel 4 redegjør for det prinsipielle grunnlaget for arbeidet med samisk kirkeliv i Den norske kirke.
Det henvises innledningsvis til en rekke vedtak fattet av Kirkemøtet, som samlet gir uttrykk Den norske kirkes prinsipielle tenkning om samisk kirkeliv (4.1).
Samene anerkjennes som urfolk i Norge, det forutsettes at samisk kirkeliv skal ivaretas som en nødvendig og likeverdig del av Den norske kirke, og kirken erkjenner at medvirkningen i fornorskningen har skapt et behov for å bidra til at uretten ikke fortsetter.
Det vises også til føringer fra Det Lutherske Verdensforbund og Kirkenes Verdensråd med hensyn til arbeid med urfolk og urfolksspørsmål (4.2).
Det gjøres videre rede for følgende lover og folkerettslige bestemmelser som forplikter Den norske kirke med hensyn til ivaretakelse av samisk kirkeliv (4.3): Grunnloven § 110a, sameloven, menneskerettighetsloven, kirkeloven, FNs barnekonvensjon, FNs konvensjon om sivile og politiske rettigheter, ILO-konvensjon nr. 169 om urfolk og stammefolk i selvstendige stater og FN-erklæringen om urfolks rettigheter.
Det pekes på at Den norske kirke er forpliktet av føringene i statens samepolitikk slik disse kommer til uttrykk i St.meld. nr 28 (2007-2008) Samepolitikken og Handlingsplan for samiske språk (4.4).
Inkludering legges til grunn som minoritetspolitisk prinsipp for Den norske kirkes arbeid med samisk kirkeliv (4.5).
Det redegjøres kort for innholdet i dette begrepet.
Det henvises videre til Kirkemøtets ”forsoningsvedtak” (KM 13/97) og argumenteres for at forsoning må forstås som et grunnperspektiv for bredden av tiltak som foreslås i planen (4.6).
kapittel 5 behandler de enkelte kirkelige virksomhetsområdene og drøfter særlige utfordringer med henblikk på handlingsorienterte føringer og tiltak.
Lokalkirken som utgangspunkt behandles i delkapittel 5.1. Her pekes det på behovet for samisk kirkestatistikk og gis noen perspektiver på inkludering av samisk kirkeliv i lokalkirken.
Menighetsråd og kirkelig tilsatte lokalt bes om å ta et særskilt ansvar for å ivareta samisk kirkeliv i gudstjenesteliv og annen kirkelig virksomhet i henhold til føringene i planen.
Behov for samisk språk- og kulturkompetanse behandles i delkapittel 5.2. Det påpekes at styrking av samisk språk- og kulturkompetanse er nødvendig både i et lokalkirkelig og et helhetskirkelig perspektiv.
For å sikre tilstrekkelig samisk språk- og kultur kompetanse foreslås det at de tre nordligste bispedømmene tilbyr faste samiskopplæringstilbud for prester og andre kirkelig tilsatte.
Det foreslås etablert opplæringstilbud for samiske kirketolker.
Det pekes på behovet for et minimum av samisk språk- og kulturkunnskap i aktuelle utdanninger, og for at samisk språkkompetanse tillegges vekt ved ansettelser av trosopplæringsmedarbeidere, kateketer og diakoner i språkforvaltningsområdet.
Større tilretteleggelse av alternative veier til kateket-, diakon- og prestetjeneste for samisktalende, bes også vurdert.
Målsettinger for ivaretakelse av samisk språk behandles i delkapittel 5.3. Her foreslås etablering av to nivåer for ivaretakelse av samisk språk: Det første er et nasjonalt grunnivå / minimumsnivå som i prinsippet kan ivaretas overalt i Den norske kirke.
Det konkretiseres hva dette i praksis innebærer med hensyn til tilbud og tiltak (pkt 5.3.1). Det andre nivået handler om etterlevelsen av samelovens språkregler i tilknytning til forvaltningsområdet for samisk språk (pkt 5.3.2).
Det spesifiseres hva etterlevelse av de ulike lovbestemmelsene innebærer for kirken på lokalt, regionalt og sentralkirkelig nivå, og det knyttes noen hovedutfordringer til dette.
Det påpekes at kirken har behov for å utvikle en bevisst samisk språkpolitikk bl.a. med hensyn til å gi retningslinjer for bruk av samisk i gudstjenester og kirkelige handlinger (pkt 5.3.3).
Dette relateres til regelverket som etableres i rammen av gudstjenestereformen, samt til føringene i plan for trosopplæring, diakoni og kirkemusikk
Ansvar og ressursbehov på ulike nivåer i Den norske kirke behandles i delkapittel 5.4. Det foreslås opprettet følgende nye stillinger lokalt (5.4.1): 1 lulesamisk språkmedarbeider (100 %), 1 sørsamisk språkmedarbeider (100 %), 2 nordsamiske kirketolkstillinger (2 x 25 %), 1 samisk prestestilling for Sør-Norge (100 %), 1 diakonistilling for lulesamisk område (100 %), 1 diakonistilling til en menighet i Indre Finnmark prosti (100 %),
Det pekes på prostenes ansvar i de 5 prostiene som har sokn i forvaltningsområdet for samisk språk (5.4.2).
Det forventes at de setter seg inn i de kirkelige forpliktelsene som følger av sameloven og har oppmerksomhet vendt mot den samiskspråklige tjenesten.
Videre at de legger til rette for drøfting av samiskrelaterte spørsmål i prostiet og prostisamlinger, og at de innen 1 år etter tiltredelse kan lese et minimum av liturgiske tekster på samisk.
Biskopene i Nord-Hålogaland, Sør-Hålogaland og Nidaros har et særskilt tilsynsansvar overfor samisk kirkeliv (5.4.3).
Det signaliseres en forventning til disse med hensyn til å lære et minimum av liturgiske tekster på samisk innen 1 år etter tiltredelse.
Det pekes videre på behovet for styrket samordning av tilsyn og ansvar.
Det foreslås et årlig drøftings- og samordningsmøte for de tre biskopene, samt et samarbeid om et felles årlig sameprestmøte. Nord-Hålogaland biskop oppfordres til å avholde et årlig kirketolkmøte.
Det oppfordres videre til at bispemøtet tar ansvar for en viss drøfting og samordning på området.
Det nevnte sameprestmøtet foreslås avholdt i rammen av en nasjonal fagkonferanse for samisk kirkeliv som også favner lokalt kirkelig tilsatte og frivillige.
Nord-Hålogaland, Sør-Hålogaland og Nidaros bispedømmeråd er tildelt et helhetskirkelig ansvar for ivaretakelse av samiskkirkelig betjening på henholdsvis nordsamisk, lulesamisk og sørsamisk språk, og har behov for kompetanse og kapasitet til å ivareta samiskrelaterte tjenester på en rekke felter.
Det gjøres rede for dette i pkt 5.4.4.
I planen prioriteres lokalt og sentralkirkelig forankrede stillinger foran nye rådgiverressurser til bispedømmerådene.
På sentralkirkelig nivå har Kirkemøtet etter kirkeloven ansvar for å verne og fremme samisk kirkeliv.
Samisk kirkeråd skal fremme, verne og samordne samisk kirkeliv og stimulere til at samisk kirkeliv blir ivaretatt som en nødvendig og likeverdig del av Den norske kirke.
Rådet har ansvar for samiskkirkelig samarbeid over landegrensene og for Den norske kirkes arbeid med urfolksspørsmål i samarbeid med Mellomkirkelig råd.
Under punktet om Samisk kirkeråds ansvar og ressursbehov (5.4.5) pekes det på rådets brede mandatområde og foreslås opprettet 1 rådgiverstilling for ungdom (100 %) og 1 rådgiverstilling for diakoni / kultur / urfolk (100 %), samt økt driftsbudsjett.
Det redegjøres også for vedtak om flytting av Samisk kirkeråds sekretariat til Tromsø, og om begrunnelsen for dette.
Det pekes på behov knyttet til realisering av vedtaket.
Samisk bibeloversettelse behandles i delkapittel 5.5. Her gjøres det rede for status og behov knyttet til bibeloversettelsesarbeidet til henholdsvis nordsamisk, lulesamisk og sørsamisk språk.
Bibelselskapet oppfordres til å opprettholde progresjonen med hensyn til ferdigstillingen av Bibelen på nordsamisk, og til å arbeide for styrkede ressurser til det sørsamisk bibeloversettelsesprosjektet med henblikk på oversettelse av alle tekstene i ny tekstbok for Den norske kirke.
Svenska Bibelsällskapet oppfordres til å initiere et arbeid med oversettelse av Det gamle testamente til lulesamisk i samarbeid med Det norske Bibelselskap, i første omgang i henhold de de nyeste tekstrekkene i Den norske kirke og Svenska kyrkan.
Svenska Bibelsällskapet oppfordres også til å tilgjengeliggjøre lulesamiske bibeltekster på nett.
Kirkelige medarbeidere bes bidra til at de samiske bibeltekstene tas i bruk i skole og kirke.
Salme- og liturgiarbeid (gudstjenestereformen) behandles i delkapittel 5.6. Det redegjøres for status for salmearbeidet på nordsamisk, lulesamisk og sørsamisk språk (5.6.1).
Mens det foreligger 2 salmebøker på nordsamisk og 1 på lulesamisk foreligger ingen salmebok og kun et fåtall salmer på sørsamisk.
Med hensyn til nordsamisk er det behov for koralbok til Sálbmagirji I-II. På lulesamisk er det ønskelig å samle inn åndelige sang- og salmetekster som finnes nedskrevet, samt å få oversatt og skrevet nye tekster, spesielt for barn og ungdom.
Med hensyn til sørsamisk salmearbeid foreslås det at det pågående arbeidet med utvikling av salmer på sørsamisk videreføres.
Det pekes på at det er behov for å lage et nytt hefte med salmer på samiske språk til Samiske kirkedager i 2013.
Intensjonen om å innlemme et betydelig antall salmer på de tre samiske språk i fremtidig salmebokløsning for Den norske kirke forutsettes fulgt opp.
Det redegjøres videre for status, utfordringer og behov knyttet til liturgiarbeidet på nordsamisk, lulesamisk og sørsamisk språk (5.6.2).
Det understrekes at styrkingen av Samisk kirkeråds sekretariat må sees i lys av utfordringen med å følge opp liturgiarbeid på hele tre samiske språk.
Det pekes på at Samisk kirkeråd har prioritert å fullføre prosessene med oversettelse av 1977-liturgiene da disse vil stå som liturgiske alternativer etter innføringen av gudstjenestereformen.
Det forutsettes at de godkjente nordsamiske liturgiene utgis i 2011 og at de lulesamiske liturgiene ferdigstilles for godkjenning og utgivelse i 2011.
Det sørsamiske liturgiprosjektet gjennomføres med sikte på godkjenning i 2012 og utgivelse 2013.
Gudstjenestereformens kjerneverdier stedegengjøring, involvering og fleksibilitet åpner for et kontinuerlig nyskapende liturgiarbeid også i samisk kirkeliv.
Det foreslås at det i rammen av gudstjenestereformen stimuleres til videre arbeid med samiske liturgier, at samisk liturgistoff gjøres tilgjengelig på gudstjenestereformens ressursbank, at utvikling av samiske kulturuttrykk på feltene kirkekunst og kirkemusikk blir gjenstand for særskilt satsning og at Liturgisk senter gis en rolle med hensyn til oppfølging av samisk liturgiarbeid.
Trosopplæring behandles i delkapittel 5.7. Innledningsvis redegjøres det kort for antall stillinger og utgivelser innenfor samisk trosopplæring.
Videre gjøres det rede for samiskrelaterte prosjekter og tiltak i rammen av trosopplæringsreformen.
Det foreslås at den årlige fagkonferansen for samisk trosopplæring videreføres og at det jobbes for at kurset Tro og livsstolkning i Sápmi videreføres.
Arbeidet med drift og videreutvikling av nettstedet for sami sk trosopplæring (www.osko.no) foreslås videreført, samt at tiltaket tilføres en fast stillingsressurs (jf 5.2.1). Det bør utvikles en egen 4-årsbok på nordsamisk, lulesamisk og sørsamisk tilrettelagt for samisk kirkeliv.
Plan for samisk trosopplæring skal sikre at samiske barn og unge innenfor rammene av den overordnede trosopplæringsplanen Gud gir - Vi deler, gis en trosopplæring som ivaretar deres samiske tilhørighet både med hensyn til rammebetingelser og innhold.
Behovet for å jobbe overfor menigheter og bispedømmer med hensyn til implementeringen av de samiske perspektivene i Gud gir – vi deler og Plan for samisk trosopplæring påpekes.
Det foreslås at nettressurser knyttet til Plan for samisk trosopplæring utarbeides og tilgjengeliggjøres på www.osko.no.
Det foreslås etablering av en årlig nasjonal samisk konfirmantleirer for å sikre et minimumstilbud til samiske konfirmanter i hele landet.
Det anbefales etablert et leir-/samlingsbasert arbeid for samisk ungdom koordinert fra sentralkirkelig nivå, samt opprettet et samisk ungdomsutvalg for Den norske kirke (Sung) på sentralkirkelig nivå, for å støtte opp om lokalt og regionalt samisk ungdomsarbeid.
Det opprettes en fast samisk ungdomsrådgiverstilling (SKR) med ansvar for nasjonalt samisk ungdomsarbeid.
De tre nordligste bispedømmerådene oppfordres til å ha et fokus på samisk ungdomsarbeid, og menighetene i forvaltningsområdet for samisk språk, samisk menighet i sørsamisk område og Indre Finnmark prosti oppfordres til å ha særskilt oppmerksomhet rettet mot samisk ungdomsarbeid.
Muligheten for etablering av et samisk ungdomsteam drøftes, men anbefales ikke realisert i handlingsplanperioden.
Diakoni behandles i delkapittel 5.9. Det redegjøres for stillinger og tidligere arbeid med samisk diakoni.
Aktuelle problemstillinger for samisk diakoni relateres til målsettinger i Plan for diakoni.
Det pekes på at det er behov for et økt fokus på samisk diakoni i årene som kommer og for å styrke feltet med økte ressurser.
Det foreslås opprettet en ny stillingsressurs til Samisk kirkeråd på feltet, samt to nye diakonistillinger til lokalt samisk kirkeliv.
Det anbefales at samisk diakoni tematiseres i en egen fagkonferanse og at det arbeides videre med Plan for diakoni innenfor samisk kirkeliv.
Forsonings- og dialogarbeid behandles i delkapittel 5.10. Det vises til Kirkemøtets vedtak i den såkalte ”forsoningssaken” (KM 13/97).
Forsoningsprosjektet i Nord-Salten (2005-2007) har vært den mest konkrete oppfølgingen av vedtaket, og prosjektet har generert svært verdifull erfaring.
Det foreslås at man finner måter for å ta vare på erfaringene og videreføre prosessene knyttet til dette prosjektet.
Det påpekes videre at betydelige samiske rettighetsspørsmål fortsatt er uavklart i Norge, og at det er naturlig at Den norske kirke kjenner et ansvar for å følge med i disse.
Det krever en kompetanse på området og en besinnelse på hva som er Den norske kirkes ansvar og rolle i slike saker.
Kirkelig kulturarbeid behandles i delkapittel 5.11. Det vises til den kirkelige kulturmeldingen Kunsten å være kirke (2005) som danner grunnlag for kultursatsningen i Den norske kirke, samt til Plan for kirkemusikk.
Kulturmeldingen har et fyldig avsnitt om samisk kulturarbeid, Plan for kirkemusikk et eget delkapittel om kirkemusikk i et samisk perspektiv.
Det foreslås at det settes av ressurser til samisk kultursatsning med særskilt vektlegging av samisk kirkekunst / kirketekstiler og samisk kirkemusikk.
Det foreslås at Samisk kirkeråd tilføres en stillingsressurs på feltet.
Videre pekes det på at kulturrådgiverne i NordHålogaland, Sør-Hålogaland og Nidaros bispedømmer, samt Kirkerådets kulturrådgiver bør ha visse forpliktelser med hensyn til kirkelig kulturarbeid rettet mot samisk kirkeliv.
Rekruttering behandles i delkapittel 5.12. Det pekes bl.a. på vakanse- og rekrutteringssituasjonen i Indre Finnmark prosti det siste tiåret.
Andelen vakanser på prestesiden har ligget konstant på mellom 20 og 60 % gjennom hele perioden, den siste 4årsperioden på et gjennomsnitt på litt over 50 % vakanse.
Bemanningssituasjonen her synliggjør samtidig en helhetskirkelig utfordring for samisk kirkeliv.
Dette nødvendiggjør særlige rekrutterings- og språkopplæringstiltak.
Det foreslås avsatt midler til særskilte stimuleringstiltak.
Videre foreslås utvikling av forskningsbasert kunnskap som grunnlag for målrettede rekrutteringsstrategier.
Det skisseres en rekke rekrutteringsstrategier og stimuleringstiltak i forhold til ulike målgrupper, og det foreslås opprettet et prosjekt som arbeider spesielt med dette.
Kirkefaglig kompetansebygging behandles i delkapittel 5.13. Det understrekes at det samiske folket har rett til å få sin kultur, tradisjon og historie reflektert i utdanningssystemet.
Det foreslås opprettet et 3-årig kompetansebyggingsprosjekt som jobber med fastsetting av nasjonale minstestandarder med hensyn til samiskrelaterte emner i kirkelige profesjonsstudier.
Prosjektet bør også inneholde et kompetansehevingsprogram med hensyn til styrking av den samiskrelaterte undervisningskompetansen ved nasjonale kirkelige utdanningsinstitusjoner.
Det foreslås igangsatt et samisk kirkehistorieprosjekt med henblikk på å få skrevet en samisk kirkehistorie.
I tillegg foreslås et 3-årig prosjekt på feltet samisk teologi og kristendomsforståelse.
På lenger sikt foreslås opprettet et Samisk-kirkelig pedagogisk senter som ivaretar utvikling og formidling av relevant kompetanse til menighetene, f.eks. i tilknytning til Kirkelig utdanningssenter i Nord (KUN).
Samiskkirkelig samarbeid over landegrensene behandles i delkapittel 5.14.
Det pekes på at det over hele Sápmi er lange tradisjoner for at samisk kirkeliv samler på tvers av landegrensene lokalt og regionalt.
Samiske kirkedager er i nyere tid etablert som økumeniske allsamiske kirkedager for alle samer i Sápmi, og arrangert for andre gang sommeren 2009.
Neste samiske kirkedager holdes i 2013 i sørsamisk område på norsk side.
Det foreslås at Samiske kirkedager 2013 gjennomføres som toårig prosjekt.
Det er behov for å gjennomføre årlige samdrøftingsmøter i henhold til avtale mellom de sentrale samiskkirkelige organene i Norge, Sverige og Finland.
Det foreslås satt av prosjektmidler sentralt til styrking av samisk kirkeliv over landegrensene på lokalt og regionalt nivå.
Urfolksarbeid behandles i delkapittel 5.15.
Det pekes på at støtte til urfolks rettigheter nasjonalt og internasjonalt inngår i kirkens urfolksarbeid.
Det vises videre til at deltakelsen i internasjonalt kirkelig urfolksarbeid har brakt viktige impulser til samisk kirkeliv.
Praksisen med å sikre samisk representasjon i Den norske kirkes delegasjoner i sentrale internasjonale/økumeniske fora foreslås videreført.
Videre foreslås deler av Den norske kirkes årlige økonomiske støtte til Kirkenes Verdensråd og Det Lutherske Verdensforbund øremerket til urfolksarbeidet i disse organisasjonene.
På feltet internasjonal diakoni og misjon (bistand) foreslås det at Samisk kirkeråd videreutvikler samarbeidet med Kirkens Nødhjelp bl.a. med vekt på oppfølging av urfolkstiltak i det sørlige Afrika og Nord-Russland.
Det bør videre drøftes felles strategier med hensyn til urfolksprofileringen i Kirkens Nødhjelps informasjonsarbeid internt i Den norske kirke, for eksempel i forbindelse med fasteaksjonen.
Kirkens Nødhjelp oppfordres til å opprettholde et tydelig fokus på urfolk i sitt videre arbeid.
Samarbeidsrådet for menighet og misjon og misjonsrådgiverne i Nord-Hålogaland, Sør-Hålogaland og Nidaros bispedømmer oppfordres til i samarbeid med Samisk kirkeråd å arbeide for å øke andelen av urfolksrelaterte misjonsavtaler i Den norske kirke generelt og samisk kirkeliv spesielt.
Stat-kirkereformen behandles i delkapittel 5.16 med utgangspunkt i det såkalte stat-kirke forliket i Stortinget 2008 og prosessen mot endrede relasjoner mellom stat og kirke.
Det understrekes at det i den prinsipielle tekningen om samisk kirkeliv i relasjon til staten, må skjelnes mellom ”stat-kirke-relasjonen” og ”stat-samefolk-relasjonen”.
Det bes om at Kirkemøtets føringer i sak KM 8/07 med hensyn til ivaretakelse av samisk kirkeliv følges opp i det videre arbeidet med ny kirkelov og kirkeordning (5.16.1).
Det argumenteres for at statens prinsipielle ansvar for ivaretakelse av samisk kirkeliv fortsetter også etter endrede relasjoner mellom stat og kirke (5.16.2). Dette fastholdes i skjæringspunktet mellom en aktivt støttende samepolitikk og en aktivt støttende tros- og livssynspolitikk.
Det påpekes at det er et behov for at de kirkelige aspektene ved samelovens språkregler gjennomgås med særlig henblikk på bruk av samisk i kirkens fellesskapshandlinger, og foreslås at forpliktelsene knyttet til samelovens språkregler videreføres ved endrede relasjoner mellom stat og kirke (5.16.3).
Samisk kirkedemokrati (demokratireformen) behandles i delkapittel 5.17.
Etter innspill fra Samisk kirkeråd, ba Kirkemøtet i 2008 om at det nedsettes en arbeidsgruppe som legger fram forslag til nye ordninger for valg av representanter for samisk kirkeliv til bispedømmeråd og Kirkemøte før valget 2011 (KM 11/08).
Delkapittelet gir en prinsipiell refleksjon om grunnlaget for samisk-kirkelig demokrati i Den norske kirke, og redegjør kort for arbeidsgruppas arbeid, samd for den avsluttende rådsbehandlingen.
Pga. betenkeligheter med etablering av etnisk baserte valgmanntall, har Samisk kirkeråd bedt om at mulighetene for et samisk kirkemøte, med visse roller knyttet til valg av samiske representanter, utredes (SKR 30/10).
Forventninger til arbeidstaker- og arbeidsgiverorganisasjoner behandles i delkapittel 5.18.
Kirkelige arbeidstaker- og arbeidsgiverorganisasjonene anmodes om å ivareta samiskkirkelige kompetansebehov i sin virksomhet og tjenesteyting.
Samarbeid med læstadianske forsamlinger og kristne organisasjoner behandles i delkapittel 5.19.
I tillegg til en generell oppfordring om å samarbeide med aktuelle kristne organisasjoner i utviklingen av samisk kirkeliv, nevnes læstadianske forsamlinger, Norges Samemisjon og Norges Søndagsskoleforbund særskilt.
Kapittel 6 oppsummerer nye prioriterte stillinger og tiltaksområder fra kapittel 5 og periodiserer disse i en 5-årig handlingsplan (2012-2016). Handlingsplanen synliggjør kun stillinger og tiltak som utløser nye behov.
Prioriteringen og innfasingen av enkelte stillinger og tiltaksområder begrunnes.
 
Styrke det samiske tilbudet i Oslo. / Arenaer for samisk kulturutøvelse / Kulturliv / Forsiden - Sametinget
Styrke det samiske tilbudet i Oslo.
18. mars 2014 Sametinget og Oslo kommune vil styrke det samiske tilbudet i hovedstaden gjennom egen samarbeidsavtale.
- Samarbeidsavtalen skal gjøre det lettere å være same i Oslo.
Det er mange samer i Oslo og målet vårt er at disse skal få et så godt tilbud som mulig, sier sametingsråd Ann-Mari Thomassen og byråd for kunnskap og utdanning, Anniken Hauglie.
Sametinget og Oslo kommune har i flere år diskutert hvordan styrke og utvikle barnehage, skole, helse og kulturtilbudet til den samiske befolkningen i hovedstaden.
Det har vært to årlige samarbeidsmøter på politisk nivå.
Byråd Anniken Hauglie i Byrådsavdeling for kunnskap og utdanning har vært i Kautokeino og hatt møter med sametingsrådet.
Byråden besøkte også ulike samiske fagmiljøer som Sámi Állaskuvla og Gáldu.
Nå vil både kommunen og Sametinget sette i gang en prosess for å lage en samarbeidsavtale som skal styrke samisk språk, kultur og helse i Oslo.
Flere byrådsavdeling vil involveres i dette arbeidet.
Under møtet i Kautokeino drøftet man mulighetene for å etablere møtesteder for samiske eldre og å etablere en egen sykehjemsavdeling i byen.
Finansiering av Samisk hus ble også diskutert på møtet.
I forbindelse med den kulturelle skolesekken ønsker Oslo kommune økt kontakt med lokale samiske kulturmiljøer i Oslo.
Sametinget og Oslo kommune skal også drøfte hvordan rekruttere flere samiske elever til å ta samisk som 1.språk.
Sametinget har i dag en samarbeidsavtale med Tromsø kommune, og er i ferd å lage en samarbeidsavtale med Alta kommune.
Mer info:
Sametingsråd Ann-Mari Thomassen, 900 57 123
Byråd for kunnskap og utdanning, Anniken Hauglie, 48082601
 
Styrker kommunikasjonen med kommunene og fylkeskommunene / Forvaltningsområde / Språk / Forsiden - Sametinget
Styrker kommunikasjonen med kommunene og fylkeskommunene
Sametingets president Aili Keskitalo vil besøke kommunene og fylkeskommunene i forvaltningsområdet.
Hensikten er å drøfte arbeidet med tospråklighet.
Sametinget bevilger 48,4 millioner kroner som tospråklighetsmidler til kommunene og fylkeskommunene i forvaltningsområdet.
-Både kommunene og fylkeskommunene er sentrale i arbeidet med utvikling og styring av språket da de har ansvar for service overfor enkeltmennesker og at denne servicen gis på samisk, sier sametingspresident Aili Keskitalo.
Sametinget har inngått samarbeidsavtaler med alle kommunene og fylkeskommunene i forvaltningsområdet om bruken av tospråklighetsmidlene.
I forbindelse med oppfølgingen av avtalene ønsker sametingspresident Aili Keskitalo å møte ordførerne for å drøfte arbeidet med tospråklighet.
Reiseplan:
14.01.14. kl. 13.00 – 15.00: Tana kommune, rådhuset
17.01.14. kl. 13.30 – 15.30: Karasjok kommune, rådhuset
Uke 7 - 10.02.14 - 13.2.14 planlagt møter med: Troms fylkeskommune, Kåfjord kommune, Lavangen kommune, Nordland fylkeskommune ja Tysfjord kommune
Uke 18 – 29.4.14 – 30.4.14 planlagt møter med: Røyrvik kommune, Snåsa kommune og Nord-Trøndelag fylkeskommune
Planen er å ha møte med Finnmark fylkeskommune også.
Tidspunkt er ennå ikke avtalt.
Sametingets president Aili Keskitalo forteller at samarbeidsavtalene mellom Sametinget og kommunene og fylkeskommunene om bruken av tospråklighetsmidlene skal evalueres neste år.
Mer informasjon fås av Sametingets president Aili Keskitalo, 971 29 305 eller kommunikasjonsdirektør Jan Roger Østby, 481 44 696
 
Styrker samisk språkarbeid / Artikler / Valgperiode 2009 - 2013 / Arkiv / Forsiden - Sametinget
Styrker samisk språkarbeid
Sametingets tilskuddsordninger for samisk språk støtter opp om samisk språkarbeid.
Det viser en evaluering som Norut Alta –Áltá har gjort i samarbeid med Nordlandsforskning/Nordlánda dutkam for Sametinget.
Rapporten "Evaluering av Sametingets søkerbaserte tilskuddsordninger for samisk språk” ble presentert på Sametinget mandag 18.02.13.
Måantan 18.02.13 dle reektehtsem 
Målet med evalueringen er å få et bilde både av tilskuddsmottakernes bruk av tilskudd fra Sametinget og av Sametingets egen administrering av tilskuddsordningene.
En av hovedkonklusjonene i rapporten er at språktilskuddene fungerer som en som fører til en underskog av språkarbeid.
Sett i et større samfunnsperspektiv fungerer denne underskogen i tett samspill med både andre språktiltak og den samiske språkpolitikken som Sametinget fører.
For mange av språkprosjektene er Sametinget den viktigste finansieringskilden.
Derfor er ordningen viktig for utvikling og bevisstgjøring av samisk språk.
Rådsmedlem Ellinor Marita Jåma sier at Sametinget vil gå grundig gjennom rapporten, fordi den blir viktig i arbeidet med å forbedre Sametingets tilskuddsordninger for samisk språk.
-Samisk språk er under sterkt press, og derfor er det viktig at Sametingets språkmidler utnyttes på en best mulig måte.
Å evaluere ordningen er derfor nødvendig for å finne fram til eventuelle forbedringer av ordningen, sier rådsmedlem Ellinor Marita Jåma.
Evalueringen har vært gjennomført i samarbeid mellom Norut Alta - Áltá og Nordlandsforskning/Nordlánda dutkam.
Seniorforsker Eva Josefsen har vært prosjektleder for arbeidet som er gjennomført sammen med forsker Áila Márge Varsi Balto ved Norut Alta - Áltá og forsker Marit Solstad ved Nordlandsforskning/Nordlánda dutkam.
 
SUPU / Organisasjonsstruktur / Om Sametinget / Forsiden - Sametinget
Sametingets ungdomspolitiske utvalg (SUPU) er opprettet for å styrke samisk ungdoms innflytelse på Sametingets politikk.
SUPU ble opprettet som permanent organ i 2003.
SUPU består av fem faste medlemmer og er oppnevnt av Sametingsrådet.
Medlemmene kommer fra hele landet og er mellom 16 og 28 år.
SUPU har fått fastsatt mandat og organisering av Sametingets plenum.
Deres hovedoppgaver er å:
bidra til å styrke samiske unges medbestemmelse og innflytelse på Sametingets politikk.
planlegge og arrangere Sametingets årlige ungdomskonferanser.
arbeide for å motivere flere samiske ungdommer til politisk engasjement.
arbeide for å få flere unge til å registrere seg i Sametingets valgmanntall, for å øke unges deltakelse ved valg til Sametinget, og for å få flere unge representert på Sametinget og i andre av tingets styrer og utvalg.
SUPU er gitt en fri rolle og kan arbeide med de saker de selv finner relevante.
Utvalget og medlemmene kan fritt uttale seg til media og ta opp de saker de måtte ønske med andre instanser.
Utvalget skal fungere som et kontaktledd mellom samisk ungdom og Sametinget, men også som høringsinstans og som ”vaktbikkje” overfor Sametinget når det gjelder ungdomssaker.
På den måten kan SUPU bistå Sametinget i utformingen av tingets ungdomsprofil og ungdomspolitikk.
Vil diskutere rasismens konsekvenser
Samisk Parlamentarisk Råd og Sametinget i Norge arrangerer ungdomskonferanse 31. mai - 2. juni 2013 utenfor Oslo.
Temaet for konferansen er hverdagsrasisme.
Sametingets Ungdomspolitiske Utvalg (SUPU) er verter for konferansen, og ønsker å sette fokus på utfordringene rundt hverdagsrasisme, hvordan man kan håndtere rasisme og konsekvensene som følger.
- Som unge samer havner vi i blant i situasjoner der vi blir svar skyldige og ender opp som ambassadører for hele folket.
Når undertonen i en påstand er rasistisk eller et spørsmål blir stilt for å provosere, kan det være vanskelig å vite hva og hvordan man skal svare.
Under konferansen skal vi øve på dette gjennom praktiske øvelser og workshops, vi skal også lære om våre egne rettigheter fra eksperter på området.
Første steg mot god argumentasjon er kunnskap, forklarer Sagka Marie Danielsen, leder av SUPU.
Konferansen begynner fredag 31. mai kl. 14:00 på Quality Hotel Olavsgaard utenfor Oslo og avsluttes søndag 2. juni.
SUPU-lederen antar det vil være rundt 50 deltakere mellom 16 og 30 år fra Norge, Sverige, Finland og Russland på konferansen.
Hun oppfordrer alle interesserte i å melde seg på.
- Hverdagsrasisme er et tema som er viktig å diskutere og vi håper at DU deltar og kommer med dine erfaringer og synspunkter, uttaler Sagka Marie Danielsen avslutningsvis.
For mer informasjon om konferansen:
SUPU, e-post: supu@samediggi.no
Sametinget, tlf. nr. +47 78 48 42 35.
Meld deg på her.
Frist for påmelding: 15.mai.
 
Det er ledig vikariat i 60 % for sykepleier som er innvilget e tt års permisjon.
Vikariat Røyrvik omsorgssenter - 60 % st. - sykepleier
Vi etterspør off. godkjent sykepleier til vikariat i 60 %.
Stillingen er i turnus ved Røyrvik omsorgssenter.
Kommunen vil være behjelpelig med å skaffe bolig/overnattingsmuligheter.
Lønn etter avtale.
Ansettelse i henhold til gjeldende lovverk, reglement og tariffavtale med 2 % innskudd i KLP.
Det er ønskelig med snarlig tiltredelse
Spørsmål om stillingen kan rettes til:
74 33 63 53 /930 89 435. Vi foretrekker elektronisk søknad via kommunens hjemmeside.
Utlysning og søknadsskjema finner du på kommunens hjemmeside: www.royrvik.kommune.no Attester og vitnemål sendes ikke nå men tas med til evt. jobbintervju.
Søkerliste kan bli offentliggjort selv om søker ber om unntak jfr. off.loven § 25.
 
Tale på nasjonaldagen 2014 / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Tale på nasjonaldagen 2014
Kjære alle sammen.
Gratulerer med dagen.
I dag, 6. februar, feirer vi vår nasjonaldag sammen i Norge, Sverige, Finland og Russland.
Vi feirer den med flagg og nasjonalsang.
Med kunnskapen om vår historie og blikket på vår framtid.
Vi feirer med fest, god mat og mange ulike og varierte aktiviteter i de samiske lokalsamfunnene.
Vår nasjonaldag er forholdsvis ny, bare 21 år gammel.
Feiringen tar mange former, det ser jeg når jeg besøker de ulike kommuner og steder.
Noe samles vi rundt som felles symboler og aktiviteter, uansett hvor vi bor.
På samme måte som vi hele tiden former innholdet i vårt samfunn og kultur, former vi innholdet i vår – samenes – nasjonaldag.
I dag feirer vi at vi er hvem vi er.
Vi er samer, og vi er det på hver vår måte.
Mye er felles, men mye er også forskjellig.
6. februar er naturligvis en dag for stolthet, men i like stor grad dagen for fellesskap, med mangfold og for raushet.
Samene har feiret 6. februar som nasjonaldag siden 1993.
Årets nasjonaldag er likevel spesiell for oss i Norge.
I år markerer vi både Sametingets 25 –års jubileum og og grunnlovens 200-års jubileum.
Det gir oss anledning til å tenke nøyere over folkestyret og våre demokratiske idealer.
Grunnlovens bestemmelser er demokratiets byggestener.
Et uttrykk for våre beste og viktigste idealer.
Grunnloven balanserer interessene til individer, folkegrupper og staten.
Allikevel gikk det altså 100 år fra den første utgaven av grunnloven til kvinner fikk allminnelig stemmerett.
Det gikk nesten 200 år før beskyttelse av urfolk og minoriteter ble en del av grunnloven.
D et viser at grunnloven først og fremst er et barn av sin tid, av det samfunnet den er ment å regulere.
Den er uttrykk for våre aller beste idealer – slik vi til enhver tid definerer dem.
Og den endrer seg etter hvert som samfunnet endrer sine idealer og verdier.
I 1988, året før det første Sametinget åpnet, fikk grunnloven en ny bestemmelse som sikret det samiske folkets særskilte status og beskyttelse:
Det var radikale endringer i sin tid, og fremdeles oppleves denne anerkjennelsen av samene som urfolk som kontroversiell av enkelte.
I dag er imidlertid Sametinget en del av kjernen i det norske demokratiske systemet.
Det er ikke slutten på den samiske kampen for anerkjennelse, men snarere en fortsettelse.
Vi står i år overfor en ganske stor bearbeiding av Grunnloven.
De grunnleggende menneskerettighetene skal inn i loven, og lovens språkdrakt skal moderniseres.
Vi samer er et folk, med rett og frihet til å selv definere vår egen framtid.
Samisk og norsk er likeverdige språk i Norge.
Vi har all grunn til å forvente at dette speiles bedre i dagens grunnlov enn for 200 år siden.
De grunnlovsfestede idealer om demokrati, rettssikkerhet, likeverd og ytringsfrihet gjorde det mulig for oss samer å utvikle vårt eget nasjonale parlament.
Grunnloven og Sametinget er garantistene for demokratisk deltakelse og for gradvis utvikling av våre friheter og rettigheter som folk.
Vi feirer ikke alene i dag.
Vi deler dagen med resten av verden, med resten av landet og resten av bygda.
Vi inviterer alle våre naboer, venner og medborgere til å delta i feiringen.
Dette er en dag til å vise stolthet for det vi er: ett folk i fire stater.
Ett folk som deler språk, historie, kultur og drømmer om vår felles framtid.
Språket trenger litt hjelp.
Språket trenger litt hjelp. Derfor lanserer vi i dag en tjeneste på www.sátni.org: en digital ordbok mellom alle tre samiske språk og de nordiske språkene.
Jeg håper den vil være til hjelp for dere som ønsker å lære og å bruke samisk.
Min drøm er en framtid der unge med letthet kan velge en utdanning og bruke sitt språk i visshet om også samisk er et levende språk i verden.
En framtid der det samiske språk og vår kultur et anses som rikdom og kompetanse, og ikke en byrde.
Jeg drømmer om en framtid der det samiske samfunnet ikke anses som en bremsekloss for framskritt, men er en naturlig del av vår nasjonale og likeverdige sameksistens.
Der vi tar på alvor det Kongen sa ved åpningen av Sametinget i 1997: at staten Norge er bygget på territoriet til to folk: nordmenn og samer.
I dag feirer vi.
Det trenger vi, det har vi fortjent.
Men husk også at denne dagen er resultatet av mange menneskers kamp gjennom mange år for de frihetene og de rettighetene vi i dag har.
Vi vandrer i fotsporene til disse.
De har vist oss at verden alltid kan forandres til det bedre.
For de som forandrer verden, er de som tror den kan forandres.
Gratulerer med dagen.
 
Taper ressurskampen / Artikler / Valgperiode 2009 - 2013 / Arkiv / Forsiden - Sametinget
Samiske museer taper i forhold til norske museer.
Det viser en rapport som Cand. oecon. Stein Storsul har utarbeidet for Sametinget.
De samiske museene har knappe ressurser, små og sårbare fagstaber, meget utilfredsstillende lokaliteter og utilstrekkelig vekst i de økonomiske rammene.
Sametinget overtok forvaltningen av de samiske museene i 2002.
Samtidig overtok Sametinget ansvaret for å fordele statlige tilskudd til disse museene.
Dette skiftet skjedde i forbindelse med gjennomføringen av den nasjonale museumsreformen, og også som en prinsipiell etterlevelse av grunnleggende forpliktelser der et urfolk skal kunne forvalte sin egen kulturarv.
Cand. oecon. Stein Storsul har gjennomgått situasjonen for de samiske museene og sammenlignet tallene for museer utenfor Sametingets forvaltning.
Her er hovedpunktene i analysen.
Museene er stolte av at de finnes som en samisk grunnstamme av institusjoner for ivaretakelse av den samiske kulturarven, av den faglige kompetansen ved museene og de samlingene av materiell og immateriell kulturarv som de forvalter.
Musenes muligheter ligger i å videreutvikle en pådriverrolle i samisk kulturbygging, mer forskning og bedre formidling.
Museene har små og sårbare fagstaber og meget utilfredsstillende lokaliteter.
Museene anser at Sametinget må framstå med en tydeligere vilje i realiseringen og samordningen av ansvaret og retten til forvaltning av samenes egen kulturarv.
Museene har behov for å styrke sitt faglige grunnlag gjennom repatriering(tilbakeføring) av samlinger fra andre museer, ny innsamling av materiell og immateriell kulturarv, og å styrke og bygge ut sine faglige staber innenfor både FOU og formidling.
Museene har et påtrengende behov for å trygge samlingene i bedre bygninger for magasiner og utstillinger.
Det er bare ett museum som har klimastyrt magasin.
Museene har behov for å styrke de samiske språk i aktiv anvendelse i museumsarbeidet.
Museene anser at det er avgjørende viktig for dem å ha ressurser til aktiv deltakelse i faglige norske og nordiske nettverk både til kollegamuseer, universiteter, høgskoler og andre institusjoner.
De samiske museene anser at de ikke har fått ta del i den finansielle utviklingen som øvrige deler av museumssektoren har hatt gjennom museumsreformen.
Det er det bredt anerkjent at det er et påtrengende behov for at museene både blir bedre koordinert innenfor en politisk agenda for samisk kulturarv, og for bedre anvendelse av knappe ressurser.
Den faglige oppfølgingen fra ABM-utvikling (i dag Norsk kulturråd) ble svekket etter at Sametinget overtok forvaltningen – i hvert fall ikke så aktiv i oppfølgingen som overfor de norske museene.
Analysen viser at flere fylkeskommuner og kommuner har redusert sine tilskudd til samiske museer etter at Sametinget overtok forvaltningsansvaret.
-Jeg er stolt over jobben de samiske museene gjør med sine knappe ressurser.
De fungerer som samiske fyrtårn både lokalt og regionalt, og er viktige kompetanseinstitusjoner for hele samfunnet.
Museene har en viktig rolle i forvaltningen av vår felles kulturarv og derfor er det beklagelig at museene taper i forhold til norske museer, sier rådsmedlem Vibeke Larsen.
-Overføringen av de samiske museene til Sametingets forvaltning har ikke ført til den styrking som øvrige museer i Norge har hatt.
Dette var neppe tilsiktet da ansvarsoverføringen skjedde, og er antagelig i strid med internasjonale forpliktelser som Norge har ovenfor urfolk, sier Larsen.
Rådsmedlem Vibeke Larser sier at Sametinget vil fortsette å støtte oppunder de samiske museenes viktige arbeid, samtidig som sametingsrådet vil fremme behovene som museene ser nødvendig for å kunne ivareta den samiske kulturarven på en forsvarlig måte.
 
Tettere samarbeid mellom Sametinget og språksentrene / Forvaltningsområde / Språk / Forsiden - Sametinget
Tettere samarbeid mellom Sametinget og språksentrene
De samiske språksentrene har en sentral rolle i arbeidet for å styrke og utvikle samisk språk lokalt.
Forbedret samarbeid mellom Sametinget og de samiske språksentrene og også samarbeid mellom språksentrene er ett av satsningsområdene i "Sametingets strategier for samiske språksentre" som skal behandles på plenumsmøtet i juni 2015.
-Sametingsrådet ser det som viktig å legge til rette for aktive og levedyktige språksentre, og foreslår derfor en rekke endringer som blant annet skal tilrettelegge for økt økonomisk forutsigbarhet og styrking av samarbeid mellom Sametinget og de samiske språksentrene, sier sametingspresident Aili Keskitalo.
Langsiktighet
Gjennom innføring av 3 årige virksomhetsplaner og en økning av aktivitetstilskudd til de samiske språksentrene imøtekommer Sametinget språksentrenes behov for langsiktig planlegging og forutsigbarhet.
Dette innebærer at språksentrene i stor grad er med på å styre sin egen aktivitet.
Et differensiert aktivitetstilskudd vil gi rom for planlegging av aktiviteter ut i fra lokale behov og samtidig legge til rette for en mer helhetlig språkplanlegging hos det enkelte språksenter.
I tillegg til at Sametinget de siste årene har økt grunntilskuddet til språksentrene, så øker man nå også aktivitetstilskuddet betraktelig.
Dette for å gi språksentrene en forutsigbar økonomisk ramme.
-Vi ønsker å legge til rette for økt aktivitet lokalt, og at språksentrenes aktiviteter skal styres av de lokale behovene der språksentrene er, sier Keskitalo.
Økt samarbeid
Videre foreslås det at Sametinget i større grad tar ansvar for veiledning og rådgivning til de samiske språksentrene.
Sametinget skal i samarbeid med språksentrene blant annet legge til rette for økt samarbeid, videreutvikle dagens språksentertreff, arrangere faglige samlinger, etablere nettverksforum og utarbeide strategier for økt rekruttering til studier i samisk språk og kompetanseheving for ressurspersoner.
-Vi er klar over at mangel på faglig kompetanse er en stor utfordring, og at det er behov for kompetanseheving og jevnlig veiledning av ressurspersonene hos de samiske språksentrene.
Det er ressurspersonene som utgjør språksentrene og det vil være vanskelig å igangsette kurs og aktiviteter uten disse.
Det er derfor viktig å utarbeide gode strategier for rekruttering og kompetanseheving, sier sametingspresident Aili Keskitalo.
Sametingspresidenten har stor tro på forbedret samarbeid mellom Sametinget og de samiske språksentrene, og vil også legge til rette for økt samarbeid mellom de ulike språksentrene.
-Sametinget og samiske språksentre har et felles mål – å øke antall språkbrukere og øke bruk av samiske språk.
Dette kan vi bare nå ved å stå sammen, avslutter Keskitalo.
For mer info: Sametingspresident Aili Keskitalo, 971 29 305
Les mer om samiske språksentre: http://www.sametinget.no/Spraak/Snakk-samisk-te-mae/Artikler/Samiske-spraaksentre
 
Tidligere regelverk / Stipend og tilskudd / Forsiden - Sametinget
Les mer
Les mer
 
Tilskudd til seminar om Reindriftsloven og folkeretten / Reindrift / Næringer / Forsiden - Sametinget
Tilskudd til seminar om Reindriftsloven og folkeretten
Sametingsrådet har bevilget 100 000 kroner til Gáldu – Kompetansesenter for urfolksrettigheter til å arrangere seminar om Reindriftsloven og folkeretten.
Reindriftsamenehar behov for mer kunnskap på dette feltet for å forstå og argumentere for sine rettigheter.
Reindriftsutøverne har bedt Gáldu om å gi dem en dypere lovforståelse fra både nasjonalt og internasjonalt nivå, for å kunne forstå sine rettigheter.
I dette seminaret er det fokus på straffemetodene i reindriftsloven, så som prosessen for reintallstilpasningen, som reindrifta har kritisert og kommet med spørsmål om.
Sametingsrådets medlem Thomas Åhren sier det er viktig at reindriftsutøvere får løftet kompetanse om reindriftsloven og folkeretten.
-Reintallstilpasningen er en av de største utfordringene som reindrifta har, og dette er en sak som Sametinget har satt større fokus på.
Vi har understreket viktigheten av å prioritere informasjon til reindriftsutøvere, og har utfordret reindriftsmyndigheter til dette.
Åhren sier at informasjonen som reindriftsmyndighetene har gitt ut ikke har vært god nok.
Det at reindriftsutøvere har tatt kontakt med Gáldu, viser at det er et stort behov for mer informasjon og kunnskap om ulike problemstillinger rundt reintallstilpasningen.
-Ved å støtte dette seminaret, vil Sametinget ta del i ansvaret om å gi reindriftsutøvere tilstrekkelig med informasjon om disse prosessene, når reindriftsmyndighetene ikke har tatt det ansvaret, sier rådsmedlem Thomas Åhren.
For mer info: Sametingsråd Thomas Åhren, 908 39 663
 
Tjenester / Bibliotek / Forsiden - Sametinget
Sametinget skal styrke samenes politiske stilling og fremme samenes interesser i Norge, samt jobbe for å legge forholdene til rette for at samene kan sikre og utvikle sitt språk, sin kultur og sitt samfunnsliv.
For å reservere eller låne fra Sametingets bibliotek må du være registrert som låner ved biblioteket.
Alle som er registrert bosatt i Norge kan få lånekort fra oss.
Ved opprettelse av lånekort, registreres navn, adresse, fødselsdato og personnummer.
Biblioteketkortet ditt er personlig og brukes sammen med PIN-kode.
Dette kortet kan også brukes ved andre bibliotek i Norge.
Felles lånekort Alle barn kan få lånekort, men personer under 15 år må ha skriftlig tillatelse fra foreldre eller foresatte.
Fra fylte 15 år kan du lage bibliotekkort selv
Hvis du ikke ønsker Felles lånekort, kan du reservere deg mot at adresseopplysningene dine blir lagret i det sentrale lånerregisteret.
Gi beskjed i skranken, og du vil få et lånekort som bare kan brukes lokalt i biblioteket.
Slik fornyer du dine lån
Trykk Logg på
Velg tilhørighet BIBSYS
Skriv inn ditt lånenummer og passord
Klikk på ”Min konto”
For å fornye lån, klikk i boksen ved siden av tittelen eller klikk forny alt.
Under status kan du se om du kan forny eller ei.
Du kan fornye bøkene dine selv inntil 10 ganger.
Dersom boken er fornyet 10 ganger, eller det er venteliste på boken, vil du ikke få opp lenke med Forny.
Min side/Hvordan lage passord
Du logger på ved å klikke på «Logg på» øverst i høyre hjørne.
Sametingets bibliotek står ikke i nedtrekksmenyen på påloggingssiden.
Du må velge BIBSYS som institusjon.
Du må da logge inn med din låntagerID og BIBSYS-passord.
Hvis du ikke har passord kan det bestilles på denne siden.
Hvordan lage passord:
På førstesida: Klikk ”Logg på” helt til høyre.
Velg tilhørighet BIBSYS (Sámedikki girjerádju/Sametingets bibliotek står ikke her)
Klikk på ”Glemt brukernavn og passord”
Klikk på ”Bytt passord”
Klikk på Glemt/Hent passord.
Skriv inn ditt lånenummer (finnes på lånekortet).
Nytt passord blir sendt til din e-post.
Bokpakke utlån
Sametingets bibliotek låner ut bokpakker (depot) til bibliotek.
Alle bibliotek kan låne bokpakker hos oss.
Vi har en stor samling av både faglitteratur og skjønnlitteratur for barn og voksne, på de ulike samiske språkene.
I tillegg låner vi ut DVDer, CDer og lydbøker.
Utvalget settes sammen etter lånerens/bibliotekets ønsker.
Langtidslån er mulig.
6. februar er samenes nasjonaldag.
Til denne dagen kan vi lage bokpakker til bibliotek, skoler og barnehager.
Utlån til skoler og barnehager går via nærmeste folkebibliotek.
Vi har en stor CD samling med joik og samisk musikk.
I magasinet har vi også VHS filmer og musikk kassetter til utlån.
Det finnes dessverre få filmer som er tilpasset barn.
Unntaket er filmene som er til utlån gjennom NORWACO avtale ved vår avdeling i Kautokeino.
Disse filmene lånes bare ut til barnehager og skoler i kommuner som er medlem av NORWACO.
Ta kontakt med oss.
E-post: sambib@samediggi.no, Tlf: 78 47 40 00.
 
Tørrfisk på rotskjært fisk / Marine næringer / Næringer / Forsiden - Sametinget
Tørrfisk på rotskjært fisk 03. februar 2014
Sametingsrådet ønsker å styrke fjordfiskernes mulighet for rotskjæring av fisk og selvproduksjon av tørrfisk.
– Vi arbeider nå sammen med Mattilsynet slik at inntektsmulighetene av fritt fiske for fjordfiskerne kan økes, sier sametingsråd Silje Karine Muotka.
Mattilsynets skjerpede hygienekrav har medført vanskeligheter for mange fiskere til selvproduksjon av tørrfisk med rotskjært fisk.
Metoden er særlig viktig mot slutten av hengingssesongen og mildere vær.
Økt mulighet for konservering (tørking) gir mulighet for økt inntjening ved omsetningsproblemer i ferskfisk-markedet.
– Det er nå stor tilgang på fisk i markedet.
Det er godt og fritt fiske, og det har medført vanskelige mottaksforhold.
I denne situasjonen er vi innstilt på å se på alle avsettingsmuligheter for fiskerne og fangstene.
Økt mulighet for selvproduksjon av tørrfisk kan bidra til økt lønnsomhet, sier sametingsrådet Silje Karine Muotka.
Sametinget og Mattilsynet skal neste uke møtes for å drøfte mulighetene innenfor det nye regelverket for hygiene fra 2013.
Ett av temaene er økt mulighet for selvproduksjon av tørrfisk basert på såkalt rotskjært fisk.
Dette er en tradisjonell konserveringsmetode som i lange tider har vært brukt for å bearbeide fisken før henging.
Rotskjæring bidrar til bedre tørk og økt kvalitet på tørrfisk.
– Både næringen og Mattilsynet er opptatt av best mulig hygiene og kvalitet på produktet.
Men det er allikevel et paradoks at en metode som åpenbart gir økt kvalitet på tørrfisk og bedre inntektsgrunnlag for fiskeren nå er umuliggjort med nye hygieneregler, understreker Muotka.
Kontakt Sametingsråd Silje Karine Muotka, tel. +47 984 87 576 Seniorrådgiver Inge Arne Eriksen, tel. +47 915 20 202
 
Tittel: FNs internasjonale språkår 2008. Hvordan er språksituasjonen?
Er det mulig å måle en språksituasjon?
Hvor mange samer bor det i Norge, og hvor stor del av dem kan samisk?
Torkel Rasmussen, Dr.gr stipendiat språksosiologi, gir en vurdering av dagens språksituasjon i sin artikel, og av den grunn gir han også en forklaring på hvordan man kan bedømme situasjonen for et språk.
I folge Torkel Rasmussen så kan ikke 75 prosent av samene samisk, mens 25 prosent kan språket.
Språket er likevel i daglig bruk selv om det også viser andre tegn som vanligvis oppfattes som typisk for et språkskifte.
Dette er tegn som at en del samiskspråklige ikke bruker språket daglig, blant de sørsamiskspråklige er dette tallet over 80 prosent.
Et godt merke er iallefall det faktum at en god del barn og unge kan samisk, og at andre lærer det på skolen og i barnehagen.
Men undersøkelsen bringer også en advarsel i dette henseende.
2/3 av de samiskspråklige foreldrene har samiskspråklige barn.
Dette antallet har ikke økt i forhold til forrige generasjon.
Fortsatt kan ikke barn av 1/3 av dagens samiskspråklige foreldre samisk.
Det er skrevet mye og diskutert enda mer om hvor mange samer det er i Norge og totalt.
Vanligvis blir antallet oppgitt til å være mellom 30 000 og 60 000. Torkels påstand er at dette tallet er altfor lavt.
I folge Torkel er det riktige tallet er cirka 100 000 for Norges del.
Hvor mange snakker da samisk?
I folge samisk språkråds undersøkelse som Torkel bruker i sin undersøkelse er det slik.
De forskerene som undersøker situasjon for et minoritetsspråk sier gjerne at de forsker på språkgruppens etnolingvistiske vitalitet.
En kan komme fram til språkets vitalitet ved å undersøke forskjellige faktorer, og Torkel nevner bare noen av dem.
Man kan forske på det offentliges holdninger og spesielt hvilke lover som er opprettet for å beskytte minoritetsspråket. Til venstre finnes en link till Torkels artikkel.
 
Tre vinnere av Gollegiella prisen / Fakta om samiske språk / Språk / Forsiden - Sametinget
Tre vinnere av Gollegiella prisen
Samisklærer og forsker Mikael Svonni, forfatter Kerttu Vuolab og lærer i østsamisk Seija Sivertsen får årets språkpris Gollegiella.
Sametingets president Aili Keskitalo og Kommunal- og moderniseringsminister Jan Tore Sanner ønsker prisvinnerne til lykke med prisen.
-Årets tre vinnere av Gollegiella har bidratt og bidrar til å styrke samisk språk.
På hver sin måte har de jobbet for å fremme samisk språk.
De er gode eksempler for alle oss som bryr oss om samisk språk, sier kommunal- og moderniseringsminister Jan Tore Sanner.
Språkprisen er opprettet av ministrene i Norge, Sverige og Finland med ansvar for samiske spørsmål og disse landenes sametingspresidenter.
Målet med den nordiske Gollegiella-prisen er å fremme, utvikle og bevare samisk språk i Norge, Sverige, Finland og Russland.
Prisen deles ut hvert annet år og ble første gang delt ut i 2004.
Prisen er på 15 000 euro.
-Samisk språk er under press fra hovedspråkene i disse landene.
Framtiden for samisk avhenger av at språket brukes og er synlig i de nordiske landene, og derfor er nordisk språksamarbeid viktig i arbeidet med å sikre det samiske språket for framtiden.
Språkprisen Gollegiella skal bidra til å løfte statusen til det samiske språket, og vi håper at vinnerne vil fortsette med sine viktige arbeid, sier Sametingets president Aili Keskitalo.
Juryen skriver i sin begrunnelse blant annet:
Mikael Svonni mottar prisen for sitt langvarige arbeid til beste for nordsamisk på svensk side.
Svonni har fremmet nordsamisk på mange måter og språkarbeidet hans har vært særdeles viktig for utviklingen av nordsamisk i Sverige.
Kerttu Vuolab får prisen for sitt langvarige arbeid med skjønnlitteratur på nordsamisk.
Etter juryens syn fortjener Voulab prisen spesielt for bevaring og utvikling av et rikt ordforråd i nordsamisk.
Seija Sivertsen har gjort seg fortjent til Gollegiella-prisen for sitt livslange arbeid til beste for østsamisk språk, kultur og samfunn.
Tildelingen av språkprisen Gollegiella skjer på møtet for de nordiske ministrene og sametingspresidentene i Helsingfors fredag 21.11.14
Mer informasjon:
Sametingets president Aili Keskitalo, + 47 971 29 305
 
Inntak
Hvordan søke?
Du søker videregående opplæring via www.vigo.no
Vedleggsskjemaer skal sendes i posten som tidligere.
Du som søker formidling til læreplass, søker også via
www.vigo.no
For nærmere opplysninger, se vilbli.no
Har du spørsmål kan du kontakte Inntakskontoret - tlf: 74 11 11 11 eller sende e-post til inntak@ntfk.no
Ordensreglement for elever
Studietilbud i utlandet 2015/2016
Søknadsfrist til vg2 studiespesialisering i Norfolk, Storbritannia er
Skal du søke læreplass i forsvaret, er søknadsfristen
 
Uakseptabelt av NVE / Artikler / Valgperiode 2009 - 2013 / Arkiv / Forsiden - Sametinget
Sametinget har gjennom media registrert at NVE nå har gitt konsesjon til Statnett SF for bygging av ny 420 kV kraftlinje fra Balsfjord til Hammerfest.
Kraftlinja vil berøre i alt 30 reinbeitedistrikt samt en mengde med samiske kulturminner.
Likevel har NVE har valgt å se bort fra Sametingsrådets anmodning og gitt konsesjon til Statnett SF for bygging av kraftlinjen.
- Sametingsrådet har sterkt anmodet NVE om å avvente konsesjonsavgjørelsen inntil Sametingets plenum har behandlet saken, men NVE har ensidig avsluttet konsultasjonene med Sametinget og fattet konsesjonsvedtak.
Dette er svært beklagelig, uttaler sametingsråd Vibeke Larsen.
Konsesjonssaken gjelder et meget stort arealinngrep i det samiske området.
Søknaden omfatter en kraftlinje med en lengde på hele 370 km og skal gjennom noen av de mest sentrale reindriftsområdene i Norge.
- NVEs håndtering av denne konsesjonssøknaden gjør at Sametinget er avskåret fra å si sin mening i denne saken.
Dette bryter med prinsippene i konsultasjonsavtalen mellom Sametinget og staten.
Sametingsrådet anser dette som uakseptabelt og vi vil be om konsultasjoner med Olje- og energidepartmentet om saken, uttaler sametingsråd Vibeke Larsen avslutningsvis.
Kontaktperson:
Rådsmedlem Vibeke Larsen, tlf. 941 30 116
 
- Urfolk trenger vår anerkjennelse / Artikler / Valgperiode 2009 - 2013 / Arkiv / Forsiden - Sametinget
- Urfolk trenger vår anerkjennelse
09. august 2013 I dag er en merkedag for 5000 ulike urfolksgrupper verden over.
9. august er FNs internasjonale urfolksdag.
Dagen er også en dag for å vise solidaritet med urfolksgrupper som lever under vanskelige forhold.
Verdens urfolk utgjør over fem prosent av verdens befolkning, mer enn 370 millioner mennesker fordelt på drøyt 90 land.
De fleste urfolk lever under vanskelige forhold, og mange opplever både undertrykking og forfølgelse.
- Verdens urfolk representerer et stort språklig og kulturelt mangfold som beriker oss.
Dette markerer vi i dag, sier sameminister Rigmor Aasrud.
- Mange urfolk er utsatt for undertrykkelse og forfølgelse og trenger vår støtte og anerkjennelse.
Regjeringen vil derfor fortsatt være en aktiv part i internasjonalt arbeid for dialog mellom stater og deres urfolksgrupper, sier Aasrud.
Neste år arrangerer FN en egen Verdenskonferanse for urfolk, den første der nasjonalstater og urfolk møtes for å drøfte forpliktelsene nasjonalstatene har overfor urfolk.
For på en best mulig måte å forberede verdens urfolk til denne konferansen, var Sametinget vertskap for en internasjonal forberedende urfolkskonferanse i Alta i juni 2013.
Dette resulterte i et sluttdokument som over 600 urfolksdelegater fra alle verdens urfolksregioner nå står bak.
- Dette handler om internasjonal urfolkssolidaritet.
Urfolk er minoriteter i nesten samtlige land, derfor er det uvurderlig viktig for Sametinget at urfolk så langt det lar seg gjøre taler med en felles stemme.
Vårt globale felleskap er det som styrker oss, og denne dagen er en fin anledning til å sette lys på dette, sier sametingsråd Vibeke Larsen.
Verdens urfolksdag ble etablert i 1994, og 9. august er datoen for det første møtet i FNs arbeidsgruppe for verdens urfolk i 1982.
Arbeidsgruppen var en del av prosessen som førte til at FNs generalforsamling vedtok FNs erklæring om urfolks rettigheter i 2007.
Samene har status som urfolk i Norge, og 9. august er samisk flaggdag.
Kontakt Sametingsråd Vibeke Larsen, tel. +47 941 30 116
 
Urfolksleder oppnevnes som president for FNs rasediskrimineringskomité / Internasjonalt urfolkssamarbeid / Internasjonalt arbeid / Forsiden - Sametinget
Urfolksleder oppnevnes som president for FNs rasediskrimineringskomité
Sametingspresident Aili Keskitalo gratulerer Jose Francisco Cali Tzay med oppnevningen som president for FNs rasediskrimineringskomité (CERD).
FNs konvensjon mot rasediskriminering ble vedtatt i 1969.
Målet med konvensjonen er å hindre forskjellsbehandling av ulike etniske grupper i verden.
Annet hvert år sender landene som har undertegnet avtalen rapporter til FNs rasediskrimineringskomité.
Kommisjonen kommer ofte med anbefalinger og kommentarer til hvordan avtalen skal forstås og gjennomføres.
Les mer om CERD:
Sametingspresident Aili Keskitalo forteller at det er første gang en urfolksleder har oppnådd en slik posisjon innenfor FN-systemet, og oppnevningen betyr veldig mye for urfolk i verden.
Det er en anerkjennelse av den kompetansen og jobben som urfolk gjør for å styrke menneskerettighetene i verden.
-Vi ønsker Jose Francisco Cali Tzay til lykke med den viktige jobben, og vi står alle bak oppnevningen, sier Keskitalo.
Jose Francisco Cali Tzay kommer fra Guatemala og tilhører maya folket.
Les mer om Jose Francisco Cali Tzay
 
Urfolksstemmen må bli hørt i forvaltningen av villaks / Marine næringer / Næringer / Forsiden - Sametinget
Urfolksstemmen må bli hørt i forvaltningen av villaks
-Den internasjonale innflytelsen i forvaltningen av villaks er stadig tydeligere og jeg ser derfor behovet for å sikre urfolkstemmene i dette arbeidet internasjonalt, sier sametingsråd Silje Karine Muotka.
Sametingets plenum uttalte seg i 2012 om nødvendigheten av å inkorporere urfolksdimensjonen i internasjonalt laksesamarbeid i NASCO.
Sametinget søkte om og fikk innvilget observatørstatus i NASCO samme år.
Sametinget var for første gang representert som observatør i fjor.
Årets sesjon er 3. – 6.juni i Frankrike.
NASCO - North Atlantic Salmon Conservation Organization er en organisasjon for stater som forvalter villaks.
I Norge har Norges Jeger- og fiskeforbund, Bondelaget og WWF observatørstaus sammen med Sametinget.
Under årets sesjon er det kun Sametinget og NJFF som kommer til å delta ved siden av Norges delegasjon, som ledes av Arne Eggereide i Miljødirektoratet.
Det er mange interesser som ønsker innflytelse over lakseforvaltningen.
EU har tidligere gitt uttalelser til Norge om å opprettholde strenge reguleringer i sjølaksefisket, og Russland har til og med krevd stans i dette fisket i enkelte områder.
-Sametingets rolle er å se til at urfolksrettigheter blir overholdt og at samiske interesser blir vektlagt både i reguleringsarbeidet på hjemmebane og også når Norge samhandler med andre stater i forvaltningsspørsmål, utdyper sametingsråd Silje Karine Muotka.
Gjennom statenes NASCO-samarbeid legges det føringer på hvordan lakseressursen skal forvaltes.
Dette berører i aller høyeste grad urfolk som lever i disse områdene.
Sametingsrådet ønsker på denne bakgrunn at urfolkshensyn skal bli langt mer synlig i internasjonale prosesser.
-Under årets sesjon kommer vi til å fokusere på at urfolkshensyn må inkluderes i NASCOs egne retningslinjer.
Dette er viktig fordi laksefiske er en del av vårt materielle kulturgrunnlag.
Om urfolkshensyn innarbeides i NASCOs retningslinjer vil NASCO også kunne stille krav til både at urfolks tradisjonelle fiske skal synliggjøres og vektlegges i forvaltningen av villaks i alle medlemslandene, avslutter Muotka.
 
HELSE- OG OMSORGSAVDELINGEN Helsefagarbeider/hjelpepleier 14,08 % fast hver 3. helg
BPA 14,08 % fast, arb. hver 3. helg
hver 3. helg BPA 14,08 % fast, arb. hver 3. helg
hver 3. helg Kjøkkenassistent 13,6 % arb. hver 3. helg
hver 3. helg Vaskeri 13.22 % fast
For nærmere opplysninger om stillinger, kontakt
Felles for stillingene:
Søknadsfrist 27. desember
Søknad sendes elektronisk,
søknadsskjema finner du på Røyrvik kommunes hjemmeside.
Ansettelse i henhold til gjeldende lovverk, reglement og tariffavtale med 2 % innskudd i KLP.
Personlig egnethet vil bli vektlagt.
Tiltredelse: Snarest etter avtale
Attester og vitnemål sendes ikke nå men tas med til evt. jobbintervju.
Søkerliste kan bli offentliggjort selv om søker ber om unntak jfr. off.loven § 25.
 
Finnmarkskommisjonen
Politisk sak:
Utmarksdomstolen for Finnmark
Tvister om rettigheter som oppstår etter at Finnmarkskommisjonen har utredet felt bringes inn for en egen særdomstol, kalt utmarksdomstolen.
Utmarksdomstolen oppnevnes av regjeringen etter konsultasjoner med Sametinget, og består av en leder med fire faste medlemmer og to varamedlemmer.
Fristen for å bringe tvister inn for utmarksdomstolen er 18 måneder etter at Finmarkskommisjonens rapport er avgitt og kunngjort.
Utmarksdomstolen skal ta utgangspunkt i Finnmarkskommisjonens rapport i sin behandling av saken.
Avgjørelsene som utmarksdomstolen fatter kan ankes til høyesterett.
Finnmarkskommisjonens første rapporter ventes avlevert rundt årsskifte 2011-2012. Justisdepartementet og Sametinget har derfor startet konsultasjoner om oppnevning av utmarksdomstolen.
Finnmarksloven
Forskrift om Finnmarkskommisjonen og Utmarksdomstolen for Finnmark.
Ansvarlig politiker
 
Utvalg skal styrke samisk språk / Fakta om samiske språk / Språk / Forsiden - Sametinget
Utvalg skal styrke samisk språk 19. september 2014
– Vi må styrke de samiske språkene og sikre gode tjenester for den samiske befolkningen, sier Kommunal- og moderniseringsminister Jan Tore Sanner.
I dag nedsatte han et offentlig utvalg som skal gå gjennom gjeldende ordninger, tiltak og regelverk for de samiske språkene i Norge.
– Samiske språk er sårbare.
Vi ser både at reglene er lite tilpasset dagens samfunn, og at det mangler kompentanse, sier Sanner.
Samelovens språkregler ble vedtatt i 1990 og regulerer samiske språkbrukeres rett til bruk av samisk i kontakt med offentlige myndigheter.
Det har skjedd store endringer i organiseringen av offentlig sektor siden språkreglene ble vedtatt i 1990.
I tillegg har mange samer flyttet til større tettsteder og byer, og ut av dagens forvaltningsområde for samisk språk.
Det er derfor behov for en helhetlig vurdering av regelverket om samiske språk, og ansvarsfordelingen mellom Sametinget og ulike deler av offentlige forvaltning.
–Vi må modernisere regelverket og tiltakene så de passer til samfunnet vårt, er enklere å benytte og åpner for fleksible løsninger, sier Sanner.
Han trekker frem behovet for regelverk, ordninger og tiltak som kan støtte opp om bruk og utvikling av språkene.
– Vi har samarbeidet godt med Sametinget om opprettelsen av utvalget.
Jeg er glad for at vi får involvert personer med god kompetanse og ulik erfaring i dette arbeidet, sier Sanner.
Sametingspresident Aili Keskitalo er glad for at det nå nedsettes et offentlig utvalg som skal utrede lovverket, tiltak og ordninger for de samiske språkene.
– Sametinget tok initiativ til dette arbeidet fordi vi har sett behovet for å sikre den enkeltes rett til å kunne bruke samisk språk i hverdagen, for eksempel i barnehagen, skolen, ved behov for helsetjenester og i kontakt med offentlige etater generelt.
Det er nødvendig å se på hvilke grep som må til for å sikre fremtiden for de samiske språkene, sier Keskitalo.
Bruken av og kunnskapen om samisk språk varierer mellom de forskjellige samiske språkområdene og fra kommune til kommune.
Utvalget skal vurdere fleksible løsninger som bidrar til forenkling og tar høyde for at kommunene har ulike utfordringer og behov.
Utvalget skal legge vekt på ordninger og tiltak som kan føre til at flere lærer seg og bruker de samiske språkene, og som dermed sikrer kommuner og andre tjenesteytere personale med kompetanse i samiske språk.
Mandatet som Sametinget og Regjeringen har utarbeidet, viser at det er et viktig og nødvendig arbeid utvalget skal gjennomføre.
Kommunal- og moderniseringsminister Jan Tore Sanner og sametingspresident Aili Keskitalo ønsker utvalget lykke til med arbeidet.
Utvalget har følgende medlemmer:
Konstituert fylkesmann i Troms Bård Magne Pedersen (leder), Tromsø Sorenskriver ved Indre Finnmark Tingrett Finn Arne Selfors (nestleder i utvalget), Tana
Varaordfører Ronny Berg, Alta Rådgiver Elin Fjellheim, Engerdal Ordfører Jens Johan Hjort, Tromsø Politimester Ellen Katrine O. Hætta, Kirkenes Overlege Frøydis Nystad Nilsen, Karasjok Professor Jon Todal, Kautokeino Stipendiat Inga Lill Sigga Mikkelsen, Tysfjord
Utvalget skal avlevere sin rapport innen 15. februar 2016.
 
Utvikler talesyntese for nordsamisk / Språkteknologi / Språk / Forsiden - Sametinget
Utvikler talesyntese for nordsamisk
Sametinget har nå startet arbeidet med utvikling av talesyntese for nordsamisk.
Dette er et språkteknologisk verktøy for alle som har skrive- og lesevansker, samt alle andre som trenger hjelp til å lese.
- Jeg er veldig glad for at samisk språk nå også skal anvendes innenfor denne viktige teknologien.
Tekst-til-tale systemet er et godt verktøy, og har blitt en viktig verktøy for mange språkkulturer i verden.
Og det er jo også et verktøy som også kan benyttes av de som forsøker å lære seg samisk, feks, ved å få lest opp innhold på nett og nettaviser, sier sametingspresident Aili Keskitalo.
Talesyntese er navnet på et spesielt dataprogram, som omformer tekst til menneskelig tale.
Talesynteseprogrammer kan enten lese opp tekst, eller generere tale ut fra et sett av andre data.
Stemmen som brukes er enten kunstig (syntetisk) eller menneskelig.
Utviklingsarbeidet skjer i samarbeid med Divvun og Giellatekno ved Universitetet i Tromsø.
Acapela Group AB er engasjert for å løsninger for lage tekst-til-tale på nordsamisk.
Utviklingsarbeidet starter i november i år.
Ferdig produkt er planlagt lansert oktober 2014.
Tekst-til-tale systemet skal utvikles for generell bruk, og skal kunne lese ulike teksttyper og håndtere alle sider av den samiske gramatikken og rettskrivingen på en tilfredsstillende måte.
Kontakt Sametingspresident Aili Keskitalo, tel. +47 971 29 305
 
Oppfølgingstjenesten
OT er til for DEG
Nord-Trøndelag fylkeskommune er etter Opplæringsloven forpliktet til å sørge for at alle unge med opplæringsrett mellom 16-21 år får tilbud om et opplærings- eller arbeidsopplegg som passer dem.
Derfor blir alle i målgruppen som ikke er registrerte som elever eller i opplæring, kontaktet.
Oppfølginggstjenesten samarbeider med andre fylkeskommunale, kommunale og statlige instanser som har ansvar for ungdom.
Hva er oppfølgingstjenesten?
Oppfølgingstjenesten (OT) skal sørge for tilbud om opplæring, arbeid eller sysselsetting for unge som ikke er i opplæring eller arbeid.
Dette er en lovpålagt rett som gjelder til og med det året en fyller 21 år.
Det finnes OT-koordinatorer på hver videregående skole som dekker alle kommunene.
Oppfølgingstjenesten (OT) er til for deg OT kan gi deg råd og rettleding, hjelpe deg å søke opplæring, arbeid eller annen sysselsetting.
Hvem kan bruke oppfølgingstjenesten (OT)?
OT er for unge mellom 16 og 21 år evt med foresatte, altså de med rett til videregående opplæring – som: - Ikke har søkt videregående skole, eller læreplass - Ikke har tatt i mot skole- eller læreplass - Avbrutt skolegang eller opplæring - Ikke er i varig arbeid - Har tapt retten på grunn av bortvisning eller heving av kontrakt.
Hva kan oppfølgingstjenesten (OT) gjøre for deg?
OT gir rettleiing og råd, og kan ut fra dine behov og interesser hjelpe deg med planene dine om opplæring eller arbeid.
- Informasjon om opplæring og om arbeidsmarkedet - Utdannings- og yrkesorientering - Hjelp til å skaffe praksisplass eller arbeid - Råd og hjelp til å søke opplæring Hva er mulig ?
Arbeidspraksis/praksisplass Kombi-løsning skole/jobb/arbeidsplass Opplæring Kurs
 
Valg og manntall / Forsiden - Sametinget
Sametinget skal styrke samenes politiske stilling og fremme samenes interesser i Norge, samt jobbe for å legge forholdene til rette for at samene kan sikre og utvikle sitt språk, sin kultur og sitt samfunnsliv.
Stipend og tilskudd
For å kunne stemme ved sametingsvalg må du være registrert i Sametingets valgmanntall.
Hvorfor ikke melde deg inn med en gang?
Innmelding i valgmanntallet
Valg og manntall
Med kunnskap og omtanke skal vi skape vår felles fremtid.
Valgordningen
Valgmanntallet
Sametingets valgmanntall 2009
Sametingets valgmanntall 2005
Pressekontakter
 
Valg av bispedømmeråd og Kirkemøtet
Slik stemmer du ved forholdstallsvalg (flere kandidatlister)
Du kan levere stemmeseddelen uten endringer
Alle kandidatene på listen får da én stemme hver.
Vil du endre på stemme - seddelen, kan du:
• Gi inntil tre kandidater tilleggsstemme ved å sette kryss i ruten til venstre for kandidatens navn.
Kandidaten får da to stemmer.
• Tilføye inntil tre navn fra andre valglister.
Disse kan ikke gis tilleggsstemme.
Kandidaten får da én stemme.
Øvrige kandidater får én stemme hver.
Andre endringer vil ikke regnes med.
Brett stemmeseddelen i to med teksten inn
 
Valgkort / Info / Kampanjeside / Valg og manntall / Forsiden - Sametinget Valgkort
På valgkortet finner du informasjon om hvilket valglokale du skal bruke på valgdagen eller om du må forhåndsstemme i år, og hvor stemmegivningen skal sendes.
Valgkortet til sametingsvalget er blått.
De som også har stemmerett til Stortingsvalget vil i tillegg få et hvitt valgkort.
Du kan stemme til begge valg.
Nytt av året er at de i kommunene som hadde færre enn 30 registrerte i Sametingets valgmanntall for 2011, MÅ folk forhåndsstemme.
I disse kommunene er det ikke valgting.
Dersom du forhåndsstemmer, kan du stemme i hvilken som helst kommune i landet.
Du kan selvfølgelig også stemme i din hjemkommune.
Forhåndsstemmegivningen starter innenriks 12.08.2013.
Du kan forhåndsstemme helt til fredagen før valget, men det er ditt ansvar å stemme så tidlig at stemmegivningen rekker frem innen mandag 09.09.2013 kl.21.00.
Ta med deg valgkortet når du skal stemme.
Det forenkler arbeidet for valgfunksjonærene og gjør det raskere for deg å stemme.
Om du har glemt eller mistet valgkortet, får du likevel avgi stemme.
Kommunene har mulighet til å skrive ut nytt valgkort gjennom sitt system, eller fylle ut et manuelt.
Har du ikke mottatt valgkort for sametingsvalget i posten og mener du er innmeldt i Sametingets valgmanntall, ta kontakt med Sametinget.
Valgkortet gjelder ikke som legitimasjon.
Du må ha med gyldig legitimasjon i tillegg.
Har du andre spørsmål om valgkortet, ta kontakt med Sametinget.
 
Valgordningen / Info / Kampanjeside / Valg og manntall / Forsiden - Sametinget
Valgordningen
Sametinget er øverste valgmyndighet ved valg til Sametinget.
Valgordningen til Sametinget er basert på prinsippene om forholdsvalg i flermannskretser.
Forholdsvalg betyr at representantene fordeles etter det innbyrdes forhold mellom de stemmetall som tilfaller de enkelte valglister.
Både politiske partier og andre grupper kan stille liste ved valgene.
Ved sametingsvalg er landet delt inn i 7 valgkretser:
1. Nuortaguovllu válgabiire/Østre valgkrets: kommunene Sør-Varanger, Nesseby, Vadsø, Vardø, Båtsfjord, Tana, Berlevåg, Lebesby og Gamvik i Finnmark fylke
2. Ávjovári válgabiire/Ávjovári valgkrets: kommunene Karasjok, Kautokeino og Porsanger i Finnmark fylke
3. Davveguovllu válgabiire/Nordre valgkrets: kommunene Nordkapp, Måsøy, Kvalsund, Hammerfest, Alta, Hasvik og Loppa i Finnmark fylke og kommunene Skjervøy, Kvænangen og Nordreisa i Troms fylke
4. Gáiseguovllu válgabiire/Gáisi valgkrets: kommunene Kåfjord, Storfjord, Lyngen, Karlsøy, Tromsø, Balsfjord, Målselv, Bardu, Lenvik, Berg, Torsken, Tranøy og Sørreisa i Troms fylke
5. Viestarmera válggabijrra/Viesttarmeara válgabiire/Vesthavet valgkrets: kommunene Dyrøy, Salangen, Lavangen, Gratangen, Skånland, Ibestad, Harstad, Bjarkøy, Kvæfjord i Troms fylke og kommunene fra og med Saltdal, Beiarn og Meløy og nordover i Nordland fylke
6. Åarjel-Saepmie/Sørsamisk valgkrets veeljemegievlie: kommunene fra og med Rana og Rødøy og sørover i Nordland fylke, fylkene Nord-Trøndelag og Sør-Trøndelag, kommunene Surnadal, Rindal og Sunndal i Møre- og Romsdal fylke og kommunene Engerdal, Rendalen, Os, Tolga, Tynset og Folldal i Hedmark fylke
7. Lulli-Norgga válgabiire/Sør-Norge valgkrets: de kommunene i Møre og Romsdal og Hedmark fylker som ikke tilhører valgkrets 6, samt fylkene Sogn og Fjordane, Hordaland, Rogaland, Vest-Agder, Aust-Agder, Telemark, Buskerud, Vestfold, Akershus, Østfold, Oppland og Oslo.
Det velges 39 representanter til Sametinget.
Hvor mange representanter som skal velges fra hver valgkrets avhenger av antall innmeldte i Sametingets valgmanntall pr. 30. juni i det år det sist ble avholdt kommunestyre- og fylkestingsvalg.
Mandatfordelingen på valgkretsene for sametingsvalget 2013:
Valgkrets Antall manntallsførte
Mandater 2013
1. Østre
2177
6
2. Ávjovárri
3532
8
3. Nordre
2006
5
4. Gáisi
2041
6
5. Vesthavet
1455
4
6. Sørsamisk
904
4
7. Sør-Norge
2047
6
Sum
14162
39
Mer informasjon om valgordningen finner du her.
 
Variert næringsliv / Næringer / Forsiden - Sametinget
Variert næringsliv
Sametinget ønsker et variert næringsliv som er attraktivt for begge kjønn.
Sametinget vil snu fraflyttingsstrømmen fra samiske områder.
Det å skape et variert næringsliv og arbeidsplasser for unge vil være avgjørende for å lykkes med det.
Ansvarlig politiker
Aktuelt
Satser videre på samisk reiseliv
Sametingsrådet bevilger 850 000 kroner i støtte til Nordnorsk Reiseliv AS ti...
Les mer
15 millioner kroner til samiske tiltak siden januar
Sametingsrådet har til sammen bevilget 15 millioner kroner i tilskudd innenf...
Les mer
Vis alle saker
Fraflyttingen fra samiske områder skaper utfordringer med å holde oppe folketallet.
I tillegg til arbeidsplasser er det viktig å opprettholde attraktive lokalsamfunn der unge vil bo.
Samarbeid med kommunene og andre som har ansvar for tiltak innenfor blant annet infrastruktur, kultur- og skoletilbud er viktig for Sametinget.
Sametinget jobber for:
Attraktive og levedyktige samiske lokalsamfunn
Å utvikle arbeidsplasser innenfor variert næringsliv
Å få flere arbeidsplasser i samiske kulturnæringer
Å øke profesjonaliseringen og kommersialiseringen i samiske kulturnæringer
Et ensidig næringsliv kan være sårbart for lokalsamfunnene hvis det skjer plutselige endringer i næringslivet.
Sametinget vil oppsøke næringslivet i utvalgte kommuner for å møte etablerere og næringsutøvere.
Innenfor samiske kulturnæringer er det behov for produktutvikling og nettverksbygging
Sametinget vil skape et allsidig og variert næringsliv gjennom å:
Prioritere ungt entreprenørskap i videregående skole
Være aktiv overfor kommunene i samiske områder
Avholde kommuneseminarer hvert år der tema er nærings- og samfunnsutvikling.
Dette i tråd med Sametingets melding om næringsutvikling i samiske områder.
Et ensidig næringsliv kan være sårbart for lokalsamfunnene hvis det skjer plutselige endringer i næringslivet.
 
Samarbeidsavtalen mellom Sametinget og fylkeskommunene i det sørsamiske området
Samarbeidspartene er Sametinget i Norge, Nordland fylkeskommune, Nord-Trøndelag fylkeskommune, Sør-Trøndelag fylkeskommune og Hedmark fylkeskommune.
Styrke og synliggjøre samisk kultur, språk og samfunnsliv.
Avtalen skal legge forholdene til rette for et varig fast samarbeid mellom partene i saker som angår samene og samiske områder i de sørsamiske fylkene, samt å prioritere disse i fellesskap
Samene er ett folk med felles historie, kultur, språk og tradisjoner
Partene er forpliktet til å ta et aktivt medansvar for sikring og utvikling av samisk kultur og samfunn i området
Det sørsamiske samfunnet må styrkes, og ha muligheter til utvikling på egne premisser
Det er nødvendig å få til en avtale som genererer for utvikling på det sørsamiske samfunns egne premisser, og at det skjer i samsvar og forståelse med den folkerettslige stilling og status den sørsamiske befolkningen har gjennom Grunnloven, internasjonale konvensjoner og nyere internasjonal rettspraksis i urfolksspørsmål
Plansystemet i plan- og bygningsloven samt fylkeskommunenes rolle som regionale utviklingsaktører er et sentralt virkemiddel for å følge opp de ovennevnte forpliktelser i forhold til utbygging, vern og samfunnsforming i de samiske områder, og at det derfor er naturlig at det inngåes en samarbeidsavtalen mellom Sametinget og de overnevnte fylkeskommuner
Strategier
Det sørsamiske området er og har vært bebodd og brukt av det samiske folk fra de eldste tider.
Området er stort og strekker seg i dag over mange politiske og administrative grenser.
Dette forutsetter en felles og helhetlig innsats over fylkesgrensene for å ivareta den sørsamiske befolkningens behov og interesser.
De lange avstander og den spredte bosettingen gjør at det må være en viss spredning i funksjoner og institusjoner som skal betjene den sørsamiske befolkningen, og at disse lokaliseres i de ulike tyngdepunkter i de tre regionene.
Spesielt skal tiltak rettet mot kvinner og ungdom prioriteres.
Den sørsamiske befolkningen betjenes av et sett av ulike samiske og norske institusjoner innenfor det sørsamiske området.
Det sørsamiske samfunnet har behov for sterke institusjoner for å ivareta de samiske interessene.
Det er behov for solide nettverk mellom de ulike institusjonene for å utnytte dagens ressurser på en best mulig måte.
Samisk kultur og samfunnsliv er under press fra det norske storsamfunnet på mange måter.
Dette kan motvirkes gjennom en aktiv og bevisst planlegging på fylkesnivå.
Dette er særdeles viktig med tanke på at reindriftens arealbruk strekker seg over flere kommunegrenser.
Hensynet til samisk kultur, næringsutøving og samfunnsutvikling må tilrettelegges slik i planprosessene at de ikke blir truet, men får utviklingsmuligheter.
· Partene vil bidra til å sette samiske spørsmål på dagsorden på alle virksomhetsområdene og å gi bedre informasjon til sine medaktører for å styrke arbeidet med samiske spørsmål.
· Partene vil i samarbeid med øvrige aktører bidra til kompetanseutvikling i samiske spørsmål innen ulike fagområder.
Internasjonalt sett er samisk og i særdeleshet sørsamisk språk å betrakte som truede språk.
Språkets utviklingsmuligheter skal sikres bl.a. gjennom sameloven.
Bevaring og utvikling av det samiske språket forutsetter at barn og unge gis reelle muligheter til å lære og å bruke det.
· Offentlige myndigheter er forpliktet til å ta et aktivt medansvar for sikring og utvikling av samisk språk på ulike nivåer.
Partene er derfor enige om at det er behov for tiltak for revitalisering av sørsamisk språk.
Fylkeskommunene har hovedansvaret for videregående opplæring og er forpliktet til å ta et aktivt medansvar for sikring og utvikling av samisk språk på videregående nivå.
Opplæringsloven hjemler også voksnes rett til grunn- og videregående opplæring og derav følger også individuell rett til opplæring i samisk.
· Det er nødvendig å utvikle et bedre nettverk mellom de videregående skolene, Sametinget og fylkeskommunene utenfor området for forvaltning av samisk språk, for å oppnå en bedre kompetanseutnyttelse.
Nettverket må styrkes for å høyne kvaliteten på undervisningen på videregående nivå.
Reindriftsnæringen er den vesentligste samiske næringen i sørsamisk område, men samtidig også det viktigste kulturbærende elementet.
Næringen er sårbar overfor arealinngrep og rovdyrplage.
Et nært samarbeid mellom samarbeidspartene innenfor disse spørsmålene er derfor viktig.
Det er også viktig å se på muligheten for å videreutvikle reindrifta bl.a. gjennom økt verdiskaping i næringen.
· Partene vil bidra til bedre dialog om arealbruken på tvers av kommunegrensene
· Øke verdiskapingen i reindrifta
Duedtie i sørsamisk område er viktig som kulturbærer, som identitetsskapende element og som samisk næring.
Duedtie har et potensial for å skape flere arbeidsplasser og er også et viktig element i styrking av det samiske språket.
Arenaer for samisk kulturutøvelse er viktig for utvikling av kunnskap og næringer og for å styrke kulturelle og sosiale bånd og danne grunnlaget for kollektiv identifikasjon.
· Partene vil arbeide for å synliggjøre samhandlingen mellom kultur og næring, men også skape rom for moderne kulturuttrykk som dans, teater, musikk, litteratur m.v.
Handlingsdel
Språk
Samisk er et truet språk og sørsamisk er kanskje det samiske språket som er i størst fare for å gå tapt.
Partene er enige om at det i første omgang er behov for å prioritere og opprette et språksenter på Røros.
Partene skal arbeide for å sikre å videreutvikle det pedagogiske tilbudet på Elgå oppvekstsenter.
Partene skal arbeid fram et språkutviklingsprogram som skal sikre et helhetlig og kvalitativt språktilbud i det sørsamisk området.
Utfordringer som følger av at en kommune i samarbeidsområdet blir innlemma i forvaltingsområdet for samisk språk må tas opp særskilt.
Det finnes få lærekrefter med sørsamisk kompetanse.
Partene skal arbeide for at det skal bli mulig å gjennomføre et helhetlig utdanningsløp innen samisk og med samisk kompetanse.
Fylkeskommunene og Sametinget skal i fellesskap arbeide for å
bedre rekrutteringen
etablere og koordinere eksiterende og nye stipendordninger til høyere utdanning
styrke nettverksbyggingen
utvikle læremidler
og skal sammen involvere statlige og kommunale myndigheter i dette arbeidet.
Partene vil opprette et nettverk mellom Sametinget og de videregående skolene utenfor forvaltingsområdet for samisk språk.
Fylkeskommunene og Sametinget vil arbeide for å sikre en fleksibel fagopplæring i samiske reindrift og duedtie.
Partene vil arbeide for at det opprettes flere lærlingplasser for reindrifta og duedtie i sørsamisk område.
De videregående skole som har et ansvar for fagopplæringen i duedtie og reindrift, samt aktuelle parter, vil arbeide for at skolene får tilstrekkelig med ressurser for å kunne fylle denne oppgaven på en forsvarlig måte.
Partene vil i fellesskap utarbeide et studieprogram for den videregående skole.
Målsettingen med programmet skal være at ingen elever skal gå ut av den videregående skole uten å ha grunnleggende kjennskap til samisk historie, kultur og samfunnsliv.
Når partene behandler saker som omhandler videregående opplæring og voksenopplæring, er partene en naturlig høringsinstans for hverandre.
Informasjon
Partene har et felles ansvar for at befolkningen og offentlige instanser i fylkene er orientert om og har kunnskaper om samiske spørsmål.
På egne nettsteder og på andre måter vil partene videreformidle relevant informasjon.
Sametinget skal gi informasjon på nettsteder og i informasjonshyller om fylkeskommunenes arbeid med samiske forhold.
Fylkeskommunene og Sametinget vil i samarbeid spre informasjon om Sametinget, samemanntallet og sametingsvalg blant ansatte, elever og innbyggere i fylkeskommunene.
Slik informasjon skal finnes på fylkeskommunens nettsteder og i informasjonshyller for publikum i fylkeskommunale institusjoner.
Sametinget skal sørge for at fylkeskommunene har tilgang til informasjonsmateriell om Sametinget, samemanntallet og sametingsvalg, samt informere og veilede ved behov.
Informasjonen skal i størst mulig grad formidles også på samisk.
Partene skal sammen arbeide for å sikre et forsvarlig driftsgrunnlag for samisk informasjonstjeneste for ungdom - Infonuorra.
Partene vil arbeide for å få til et helhetlig medietilbud i TV, radio og aviser.
Særlig skal det satses på utvikling av programmer for barn og ungdom.
Det bør også arbeides frem en stipendordning for å bedre rekrutteringen til samisk språkarbeid innenfor media.
Arealforvaltning med kulturminnevern
Fylkeskommunene og Sametinget vil samarbeide om arealforvaltningssaker gjennom arealplanforum.
Fylkeskommunene og Sametinget vil støtte og veilede kommuner i det sørsamiske området der det drives reindrift slik at man får til en best mulig arealforvaltning som ivaretar de samiske reindriftinteressene.
Partene skal inngå et mer forpliktende samarbeid i forvaltningen av kulturminner etter kulturminneloven, jf. forskrift om faglig ansvarsfordeling etter kulturminneloven, § 3 samarbeidsplikt.
Partene forpliktes til et årlige samarbeidsmøter om kulturminnevern og arealspørsmål på administrativt nivå.
Kultursentre og museumsaktivitet
Sijte Jarnge, Saemien Sijte og Rørosmuseet er spesielt viktig arenaer for kultur- og museumsaktivitet.
Partene skal arbeide for å styrke dokumentasjon, sikring og formidling av samisk kulturhistorie i området.
Sametinget og fylkenes forvaltingsansvar for å sikre et best mulig totalresultat.
Partene vil videre utarbeide en rammeavtale for museumssamarbeidet i det sørsamiske område.
Spørsmål om driftstilskudd til museene tas opp i rammeavtalen.
Partene skal jobbe for at Saemien Sijte utvikles til å ha en nettverksfunksjon for samisk museumsarbeid i området i henhold til museumsreformen.
Viktige samarbeidsorganer vil være de øvrige samiske museene, Sijte Jarnge, Røros museum, og samiske institusjoner på svensk side og andre samarbeidspartnere.
Sametinget har vedtatt i sak 32/02 ”Sametingets politikk for det sørsamiske området” at Saemien Sijte og Sijte Jarnge skal videreutvikles til å ha en bred samisk kultursenterfunkjson i området.
Dette innebærer at partene i første omgang støtter Sametinget i sitt arbeid med realisering av utviklingen av Saemien Sijte.
Det vises til Sametingets vedtak i sak 43/02.
Partene vil arbeide for videreutvikling av en kulturpark i tilknytning til Sijti Jarnge, Hattfjelldal.
Parken skal fungere som en kunnskapsformidler av sørsamisk byggetradisjon.
Partene skal parallelt med dette arbeide for gode og allsidige møteplasser for samisk kultur i de tre regionene i det sørsamiske området.
Partene skal bidra med gjensidig informasjon og veiledning, deltakelse på hverandres faglige biblioteksamlinger og samarbeide om kurs og andre opplæringstiltak i samisk litteratur, kultur og bibliotektjeneste for ansatte i skole- og folkebibliotekene.
Partene vil bidra til å utvikle det sørsamiske kompetansebiblioteket ved Sijti Jarnge.
Virksomheten må bygges opp slik at biblioteket, i samarbeid med Samisk spesialbibliotek og Nordland fylkesbibliotek, kan være en aktiv aktør i sørsamisk kompetansebygging.
I tillegg skal partene styrke og utvikle de sørsamiske bokbussene i Hattfjelldal og Røros.
Partene vil også arbeide for utvidelse og fornyelse av bokstammen i sørsamisk litteratur ved de sørsamiske bokbussene.
Partene vil arbeide for å realisering for innkjøp av ny bokbuss med tilhørende fasiliteter som er tilknyttet Sijti Jarnge.
Teater er et viktig virkemiddel for styrking av sørsamisk kultur, språk, identitet og selvfølelse.
Partene skal sammen arbeide for å sikre et forsvarlig driftsgrunnlag for Åarjelhsaemien Teatre.
Kulturarrangementer og festivaler
Partene ser positivt på kulturarrangementer og festivaltiltak og vil arbeide for å styrke disse tiltakene i det sørsamiske området.
Sametinget skal involveres i arbeidet med fylkesplanene og tilhørende plandokument for å kunne koordinere tiltak for utvikling av det sørsamiske samfunnet.
Partene erkjenner at det er viktig å tilrettelegge for småskalavirksomhet i de sørsamisk områdene.
Husholdet som økonomisk produksjonsvirksomhet er fortsatt levende i regionen.
Partene vil samarbeide for å få til en bedre tilpassing av virkemidlene i regionen i forhold til småskalavirksomhet og kultur som næring.
Reindriften i det sørsamiske området bidrar til viktig verdiskaping i det sørsamiske området i tillegg til å være en viktig kulturbærer.
Partene vil støtte kulturbasert næringsutvikling for å sikre den sørsamiske reindriftens kulturelle særpreg.
Partene vil prioritere tiltak rettet mot ungdom og kvinner for å sikre fremtiden for sørsamisk reindrift.
Partene vil arbeide for en videreutvikling av reindrifta som næring.
Partene vil samarbeide om bruken av samisk kultur i reiselivssammenheng.
Det er viktig å ivareta en ekthet og troverdighet i samsvar med samiske interesser, normer og skikker.
Partene vil arbeide for å opprette gode lærlingordninger i duedtie.
Partene vil arbeide for å legge til rette for duedtie som næring og kulturfag.
Sametinget vil etter søknad finansiere det treårige prosjektet ”Sørsamisk rådgivningstjeneste i helse- og sosiale spørsmål” og Nord-Trøndelag fylkeskommune vil påta seg ansvar som arbeidsgiver.
Partene skal i prosjektperioden i samarbeid finne løsninger for permanent drift av prosjektet.
Grenseregionalt/Internasjonalt
Partene vil sette samiske spørsmål i Norge i et internasjonalt urfolksperspektiv.
Partene skal samarbeide med länene på svensk side for å styrke den sørsamiske samfunnsutviklingen og for å få til en kompetanseutveksling.
Partene vil arbeide for at Interregsamarbeidet utvikles og styrkes.
I dette ligger at fylkeskommunene kan bidra som prosjekteier, regional medfinansiør og etter nærmere avtale kunne være det regionale kontaktpunktet inn mot aktiviteter i området.
Samtidig vil partene arbeide for at Interregsamarbeidet fortsetter utover programperioden 2000-2006.
Hospitering
Partene legger til rette for gjensidige hospiteringsordninger.
Avtalen revideres hvert fjerde år. Avtalen kan sies opp med 6 måneders varsel.
Enhver økonomisk forpliktelse knyttet til gjennomføring av det enkelte tiltak i avtalen forutsetter egne politiske behandlinger.
Det avholdes årlige møter på administrativt og politisk nivå.
Bodø 11. februar 2005
Sametinget Nord-Trøndelag fylkeskommune Nordland fylkeskommune
Sør-Trøndelag fylkeskommune Hedemark fylkeskommune
Det sørsamiske området
Det sørsamiske området strekker seg over et stort geografisk område.
Organisatorisk og politisk er dette et vanskelig område med ulikt bosettingsmønster og infrastruktur.
Derfor har partene funnet det hensiktsmessig å dele området inn i tre regioner i en beskrivelse av området.
Sørsamisk språkområde i Nordland fylke strekker seg fra Saltfjellet i nord til fylkesgrensen mot Nord-Trøndelag i sør, og utgjør en del av det sørsamiske fellesskapet.
Reindriften har stor betydning for den samiske kulturen i dette området.
I region nord er det en egen sameskole som er lokalisert til Hattfjelldal, hvor også Sijti Jarnge - Samisk Kultursenter for det sørsamiske området i Nordland er lokalisert.
Senteret ble stiftet i 1984 og ble offisielt åpnet i mai 1987. Sijti Jarnge kan oversettes med begrepet "samesamfunnets midtpunkt".
Virksomheten er informasjon, kursvirksomhet, kulturvern, innsamling, bearbeiding og utgivelse av bøker og publikasjoner vedrørende samisk historie.
Sijti Jarnge har i samarbeid med Fylkesbiblioteket i Nordland ansvar for drift av samisk bokbuss.
Det er et flersidig organisasjonsmiljø i denne regionen, fra duodji-organisasjoner til teater, nærings- og kulturorganisasjoner generelt.
I det sørsamiske området i Nordland undervises det i sørsamisk på barne- og ungdomsskolenivå ved Sameskolen og ved enkelte kommunale barne- og ungdomsskoler.
På videregående skoles nivå gis det også undervisning i samisk, og det er gjennomført undervisning i samisk som voksenopplæringskurs.
Det er en barnehage i Hattfjelldal som har tilbud om samisk kultur- og språkstimulering.
Kultursenteret i Hattfjelldal har et nært samarbeid, og et ansvar i forhold til den samiske kulturparken på Majavatn.
I det sørsamiske området drives det teatervirksomhet i regi av Åarjelsaemien Teatere/Sydsamisk Teater.
Teateret ble stiftet i 1985 og er organisert som en organisasjon bestående av teaterinteresserte samer.
Målet for arbeidet er å etablere permanent teatervirksomhet i de sørsamiske områdene i Norge.
Den midtre regionen av det sørsamiske området omfatter hovedsakelig hele Nord-Trøndelag fylke, med unntak av områdene nord for Follafjorden og sør for E14 i Stjørdal og Meråker og med et tillegg av hele Fosenhalvøya.
Den samiske bosettingen er svært spredt rundt omkring i hele fylket.
Området har i alt 6 reinbeitedistrikt, som strekker seg over hele området.
Det finnes sørsamer bosatt i de aller fleste kommuner i fylket.
Det finnes flere sørsamiske institusjoner i fylket:
Det sørsamiske museet/ kultursenteret Saemien Sijte i Snåsa kommune er en viktig institusjon.
Saemien Sijte huser i dag institusjoner som Sametinget, Duotdie instituhta, Nord-Trøndelag Reinsamelag og Reindriftsadministrasjonen i Nord-Trøndelag.
I denne regionen er det viktig at Saemien Sijte får bygd opp sin kompetanse og formidlingsevne slik at den kan være en premissleverandør i utviklingen av sørsamisk kultur, samfunnsoppbygging og næringsutvikling, samt at man får et servicekontor for reindriften.
Partene ser det som viktig å få etablert et samisk språksenter i denne regionen tillagt Snåsa kommune.
Det er sørsamisk prest og prestekontor på Snåsa.
Det er sameskole på Snåsa med grunnskoletilbud for fastboende og internatelever.
I tillegg har man ved skolen en utstrakt virksomhet for fjernundervisningselever som også får tilbud om periodeopphold ved skolen og internatet.
Det er også startet en sørsamisk barnehage ved skolen. NRK sameradioen befinner seg også på Snåsa.
Av øvrige tilbud knyttet til den sørsamiske befolkningen kan spesielt nevnes:
Grong videregående skole som har ansvar for morsmålsopplæring på sørsamisk. Det er tilsatt lærer i sørsamisk ved skolen.
Det undervises i sørsamisk i egen elevgruppe på samme tid som skolen også gir opplæring innen sørsamisk til elever ved andre videregående skoler ved hjelp av bildetelefon.
Ved samarbeid med Duedtie Instituttet og yrkesutøverne kan elevene etter fullført kurs få videre fagopplæring/praksis for å avlegge svenneprøve.
Olav Duun videregående skole har tilbud om opplæring innen reindriftsfaget.
Høyskolen i Nord-Trøndelag, avdeling Levanger har et særlig ansvar for å gi et utdanningstilbud i sørsamisk språk og kultur på høyskolenivå.
Region sør
Den sørlige delen strekker seg fra Meråker i nord til Engerdal i sør og Oppdal/Trollheimen i vest, også kalt Rørossamisk område.
Området betraktes som en naturlig region som også omfatter svensk side med Røros som et naturlig senter.
Trondheim som landsdelshovedstad er også en ”sameby”.
Reindriften har det beste resultatet på landsbasis i dette området med potensiale for økt verdiskaping.
Reinbeiteområdet har det beste økonomiske resultatet på landsbasis med en kjøttinntekt i forh.
Reindriftsforvaltningen for Sør-Trøndelag/Hedmark er stasjonert på Røros.
Lokalavdelingene til de største samiske organisasjonene (NRL og Samiej Saervi) dekker både Hedmark og Sør-Trøndelag.
Det er ikke institusjoner underlagt Sametinget i denne regionen.
Røros videregående skole, Rørosmuseet og lokale oppvekstsentra i Elgå og Brekken er sentrale enheter for å ivareta fylkeskommunenes og kommunenes ansvar for tjenestetilbudet for samene i området.
Elgå oppvekstsenter i Engerdal i Hedmark har sørsamisk språkstimulering i barnehagen og sørsamisk undervisning i skolen, og har et 5-årig prosjektsamarbeid om språkstimulering med Sametinget.
Brekken oppvekst- og lokalsenter i Røros er gjennom prosjektet ”Sørsamisk opplæring ved heimeskolen” utpekt som en av tre ressursskoler (Hattfjelldal og Snåsa) innen samisk undervisning i sørsamisk område.
Brekken har i dag samisk- og temaundervisning og gir i tillegg fjernundervisning/ambulerende lærer til andre grunnskoler i Sør-Trøndelag og Hedmark.
Røros videregående skole har ansvar for tilsvarende undervisning på videregående skoles nivå, og gir fjernundervisning til andre skoler i og utenfor sørregionen.
Rørossamisk opplæringsprogram er initiert av Røros kommune og fylkeskommunen og utvikler og samkjører kompetansehevingstiltak innen samisk språk, kultur og næring i regionen, bl.a. fagopplæring i reindrift.
Sør-Trøndelag fylkeskommune har tillagt Rørosmuseet et ansvar for bevaring og formidling av samisk kulturarv i regionen og opprettet en fast samisk fagstilling fra 2002. Glomdalsmuseet i Hedmark har et flerkulturelt kunnskaps-og kompetansesenter som prosjekt.
Til sammen utgjør disse institusjonene et funksjonelt miljø.
Det viktig at Røros gis status som språksenter for å få økt effekt av det aktive kompetanse- og kulturmiljøet i regionen.
Det er et uttrykt ønske fra den samiske befolkningen i området å få videreutviklet og samlet alle de overnevnte funksjonene i et felles kultur-, kompetanse- og næringssenter, slik at man får utnyttet det tverrfaglige miljøet optimalt.
 
Fylkesrådet i Nord-Trøndelag
Nord-Trøndelag fylkeskommune
Sak nr. 10/234
Sametinet - Høring av nye beregningsregler og tildelingskriterier for tospråklighetstilskuddet til kommuner og fylkeskommuner innenfor forvaltningsområdet for samisk språk
Behandlet
Møtedato
Sak nr.
Fylkesrådet i Nord-Trøndelag 30.11.2010
Saksbehandler:
Arkivkode:
Fylkesrådens innstilling til vedtak:
Fylkesrådet ber Sametinget ta særlig hensyn til de spesielle utfordringene i sørsamisk område når nye kriterier og fordelingsmodeller for tospråklighetstilskuddet skal innføres.
Nye fordelingsmodeller må gjenspeile de særskilte utfordringene i sørsamisk område og ikke medføre redusert ressurstilgang til tospråklighetsarbeidet i Snåsa kommune og i Nord-Trøndelag fylkeskommune.
Fylkesrådet ber videre om at tospråklighetsarbeidet i Nord-Trøndelag fortsatt kan fokusere på et bredt spekter av tiltak for utvikling og generell synliggjøring av sørsamisk språk og kultur.
Det forutsettes videre at den egne avtalen mellom henholdsvis Sametinget og Nord-Trøndelag Fylkeskommune og Sametinget og Snåsa kommune gir åpning for reelle lokale tilpassninger som tilgodeser den særskilte situasjonen i sørsamisk område.
Vedtak i Snåsa kommunestyrets sak 72/10 av 25.11.2010, er ettersendt fylkesrådet ved mail 26.11.2010 som vedlegg til saken.
Innstillingen ble enstemmig vedtatt.
 
Samisk som førstespråk: veiledende nasjonale kjennetegn på måloppnåelse for standpunktvurdering etter 10. årstrinn
Kjennetegn på måloppnåelse beskriver kvaliteten på kompetanse i faget.
Kjennetegnene er utformet på tvers av hovedområdene i faget og med utgangspunkt i kompetansemålene i læreplanen.
De må derfor brukes sammen med læreplanen.
Kjennetegn på måloppnåelse er ment å være til hjelp ved vurderingen av elevens samlede kompetanse i faget.
Standpunktkarakteren skal uttrykke den kompetansen eleven har i faget ved avslutningen av opplæringen.
Kjennetegnene er utformet slik at de skal gi muligheter for konkretisering og tilpasning.
Du kan lese mer om vurdering på nettsidene til Utdanningsdirektoratet: www.udir.no/Vurdering/Standpunktvurdering-i-fag/
Kjennetegnene er inndelt i to: samisk som førstespråk muntlig og samisk som førstespråk skriftlig.
Hovedområdet språk, kultur og litteratur er integrert i de to delene.
Kjennetegnene er utformet på tre nivåer.
Tabellen må leses horisontalt for å lese progresjonen mellom de ulike nivåene og vertikalt for å finne elevens samlede kompetanse.
SAMISK SOM FØRSTESPRÅK - MUNTLIG
Karakteren 2
Eleven...
- gjengir noe kunnskap, forteller og uttrykker egne meninger om tekster og enkelte faglige emner i ulike muntlige kommunikasjonssituasjoner
- gjengir hovedinnhold i tekster, forteller om form og forklarer kjente virkemidler
- lytter og deltar til en viss grad i samtaler og diskusjoner og uttrykker egne meninger
- gir tilbakemeldinger og begrunner til en viss grad egne meninger om eget og andres arbeid ut fra faglige kriterier
- presenterer noe fagstoff som til en viss grad er tilpasset mottaker og kan bruke enkelte digitale verktøy i presentasjonen
- finner og gjengir informasjon fra enkelte kilder
- bruker et forståelig språk og enkelte begrep fra grammatikk og tekstkunnskap i forberedte kommunikasjonssituasjoner
Karakteren 3 og 4
Eleven...
- viser kunnskap, forklarer og reflekterer over tekster og faglige emner i ulike muntlige kommunikasjonssituasjoner
- gjengir innhold og sammenlikner og reflekterer over enkelte sider ved tekster, gjør rede for og begrunner egne meninger om virkningen av enkelte virkemidler
- lytter og deltar i samtaler og diskusjoner og begrunner egne meninger og presenterer noe relevant informasjon
- gir begrunnede tilbakemeldinger og vurderer sider ved eget og andres arbeid ut fra faglige kriterier
- presenterer variert fagstoff som er tilpasset mottaker og innhold og kan bruke ulike digitale verktøy og medium i presentasjonen
- finner og bruker relevant informasjon fra ulike kilder og begrunner valg av kildene
- bruker et variert språk og enkelte begrep fra grammatikk og tekstkunnskap i ulike kommunikasjonssituasjoner
Karakteren 5 og 6
Eleven...
- bruker relevant kunnskap, utdyper, reflekterer og arbeider selvstendig med tekster og faglige emner i varierte muntlige kommunikasjonssituasjoner
- gjengir innhold, vurderer, tolker og sammenlikner tekster fra ulike perspektiv og gjør rede for bruken av virkemidler og reflekterer over virkningen de har
- lytter kritisk og deltar i samtaler og diskusjoner, begrunner egne meninger med relevant informasjon og argumenterer saklig
- gir konstruktive tilbakemeldinger og vurderer eget og andres arbeid ut fra faglige kriterier og ut fra kunnskap om tekst og språk
- presenterer relevant og variert fagstoff på en strukturert og selvstendig måte, tilpasset innhold, situasjon, mottaker og media, og kan bruke digitale verktøy og media tilpasset presentasjon av fagstoff
- finner, reflekterer over og bruker relevant informasjon formålstjenlig og kritisk og begrunner valg av kildene
- bruker et presist språk og behersker begrep fra grammatikk og tekstkunnskap i ulike kommunikasjonssituasjoner
SAMISK SOM FØRSTESPRÅK - SKRIFTLIG
Karakteren 2
Eleven...
- utformer tekster som til en viss grad er tilpasset formålet og endrer egne tekster etter innspill og ut fra kriterier
- leser og gjengir hovedinnhold tekster og forteller om hovedtema i tekster i enkelte sjangre, viser til mulige tolkninger
- skriver ulike typer tekster med en viss struktur og som til en viss grad er tilpasset formål, mottaker og medium og uttrykker egne meninger, kjenner og bruker enkelte virkemidler
- finner, siterer og viser til en viss grad til kildene og lager enkel kildeliste
- uttrykker seg skriftlig med enkel setningsoppbygging og tekstbinding og mestrer til en viss grad ortografi og skriveregler
Karakteren 3 og 4
Eleven...
- planlegger og utformer tekster som er tilpasset formålet, bygger ut innhold og bearbeider egne tekster etter innspill og ut fra kriterier
- leser tekster i ulike sjangre og gjengir innholdet, forklarer og reflekterer over tema i tekster, formidler mulige tolkninger
- skriver ulike typer tekster med klar struktur og som er tilpasset formål, mottaker og medium, uttrykker enkelte argumenter og forklarer egne meninger om ulike tekster og emner, kjenner og bruker vanlige virkemidler
- refererer og siterer kilder og kan stort sett integrere informasjonen i egne tekster på en etterprøvbar måte og lager kildeliste
- uttrykker seg skriftlig med tilpasset setningsoppbygging, tekstbinding og nøyaktig ordforråd og mestrer stort sett ortografi og skriveregler
Karakteren 5 og 6
Eleven...
- planlegger og utformer tekster som er tilpasset formålet, utvikler innhold, vurderer og bearbeider egne tekster ut fra språk- og tekstkunnskap og etter innspill og ut fra kriterier
- leser tekster i ulike sjangre, gjengir innholdet, finner og bruker relevant informasjon i tekstene, utdyper og reflekterer på selvstendig grunnlag over tema i tekster og formidler mulige tolkninger
- skriver ulike typer tekster med god struktur og som er tydelig tilpasset formål, mottaker og medium, begrunner egne meninger formålstjenlig og kritisk og bruker relevante virkemidler
- bruker relevante kilder hensiktsmessig og kritisk, kan skille mellom integrering, referering og sitering av kilder i arbeidet på en etterprøvbar måte og lager full kildeliste
- uttrykker seg skriftlig med presis og treffende ordforråd, mestrer variert setningsoppbygging og ulike tekstbindingsformer og mestrer ortografi og skriveregler
 
Veivalg for reindrift / Reindrift / Næringer / Forsiden - Sametinget
Veivalg for reindrift
Reindriften i Norge er i praksis under avvikling dersom ikke norske myndigheter snart erkjenner at det er den samlede effekten av norsk reindrifts-, rovdyr- og arealpolitikk som er næringens største utfordring.
Det skriver sametingsråd Thomas Åhren i en kronikk.
Det er stor og bred politisk enighet om at reintallet må reguleres og reduseres, slik at det kommer i balanse med det som er det faktiske beitegrunnlaget i hvert område.
I de fleste reinbeiteområdene i Norge er det allerede slik.
Dette er et godt utgangspunkt for økt kjøttvekt, bedre kjøttkvalitet og styrket lønnsomhet i næringen.
Men det er langt ifra tilstrekkelig.
Framtidens reindrift er i balanse både med det kulturelle, økonomiske og økologiske grunnlaget, og det krever en annen tilnærming enn det staten har hatt siden innføringen av reindriftsloven i 1978.
Den samiske reindriften har en lang historie, og den har gitt inntekt og liv til mennesker i århundrer.
Siden staten strammet grepet om næringen på 1970-tallet, har mye gått galt.
Feilslått statlig reindriftspolitikk
Reindriftslovgivingen har sørget for å utradere flere interne reguleringsfunksjoner i næringen, blant annet ved innføring av fellesbeiter og en økt kamp om beiteområdene mellom utøverne.
Staten har i samme periode innført en radikal endret rovviltpolitikk og – forvaltning, med en voldsom økning av bestandene for samtlige rovdyr som resultat.
Det kan nesten se ut som om norske myndigheter bruker tamrein som foringskilde for en massiv økning i antall rovdyr.
Samtidig som statens politikk har skapt kamp om knappe beiter og samtidig innført en rovdyrpolitikk som gjør enorme innhugg i reinflokkene, har staten også ført en samfunns- og næringspolitikk som legger beslag på stadig nye og store deler av de eksisterende reinbeiteområdene.
Det er de samlede konsekvensene av norske myndigheters politikk som utgjør den største trusselen for reindriften i Norge, og som i dag truer næringens eksistens.
For mens reindrifta er bekymret for at grunnlaget for framtida forsvinner på grunn av utbygginger og rovvilt, er norske myndigheter mest opptatt av antall rein.
Dette oppleves som et paradoks for reindrifta.
Et eksempel som illustrerer dette er fra Fiettar reinbeitedistrikt i Vest-Finnmark, der regjeringa nettopp har godkjent gruvevirksomhet i Nussir i Kvalsund, samtidig som reindriftsutøverne i distriktet er pålagt store reduksjoner i reintallet.
Tre pilarer for bærekraft
Sametinget har mange ganger påpekt at det er nødvendig med en helhetlig analyse og strategi for å oppnå målet om en bærekraftig reindrift i Finnmark.
Statlige myndigheter gjør stegvise endringer i reindriftsforvaltningen uten at det er gjort grundige evalueringer og vurderinger, og uten reelle konsultasjoner med Sametinget og reindrifta.
Dette er ikke veien å gå for en bærekraftig reindrift på lang sikt.
Nå i 2014 fremhever regjeringa at den vil utvikle reindriftsnæringen som en rasjonell markedsorientert næring.
Det er grunn til å spørre seg om en slik ensidig satsning går på bekostning av reindrifta som en av de fremste samiske språk- og kulturbærerne.
En framtidig, livskraftig og bærekraftig reindrift tar utgangspunkt i den kulturelle bærekrafta, som bygger på generasjoner av reindriftssamers kunnskap.
Denne kunnskapen er grunnlaget for økologisk og økonomisk bærekraft i framtida.
Det er balansen mellom kultur, økonomi og økologi som må finnes.
Hvor går veien videre?
Reindrifta har alle muligheter for å utvikles som en bærekraftig næring samtidig som man holder fast på de dype røttene reindrifta har i den samiske kulturen.
Veien som fører fram til framtidstro og optimisme må reindrifta og det samiske selv få muligheten til å gå.
Næringen og det samiske samfunnet må få anledning til å delta i politiske prosesser for rammene av reindrifta i Norge.
Bare slik kan vi alle bli en del av løsningene og en del av den framtiden vi ønsker oss.
Sametingsrådet vil videreutvikle reindriftspolitikken gjennom utarbeidelse av en ny sametingsmelding om reindrift.
Det er et av Sametingets virkelig store forpliktelser: å arbeide for at reindrifta har gode rammevilkår som sikrer utvikling og bærekraft på lang sikt.
Dette arbeidet skal vi gjøre sammen med næringen.
Jeg håper at også regjeringen ser behovet for en ny kurs i den statlige reindriftspolitikken, gjennom dialog og samhandling med det samiske samfunnet.
Bare slik kan det etableres en robust balanse mellom kultur, økonomi og økologi.
 
Velkommen Røyrvik / Artikler / Valgperiode 2009 - 2013 / Arkiv / Forsiden - Sametinget
Sametinget og Røyrvik kommune undertegner samarbeidsavtale om tospråklighet.
- Jeg er veldig glad for at Røyrvik kommuner vil være med på å utvikle og fremme det sørsamiske språket, sier rådsmedlem Ellinor Marita Jåma.
Røyrvik er Jåmas hjemkommune.
Sametinget har samarbeidsavtaler med ti kommuner og fire fylkeskommuner.
Avtalen med Røyrvik kommune ble underskrevet i forbindelse med møtet mellom Sametinget, kommunene og fylkeskommunene om oppfølgingen av samarbeidsavtalene.
-Kommuner og fylkeskommunene er viktige i arbeidet med å utvikle samisk språk.
Vi er derfor glad for at kommuner og fylkeskommuner tar ansvar for at samiske språk skal være levende språk i fremtiden også.
Sametingets mål er at samarbeidsavtalene skal være redskap til en god dialog og samarbeid om samisk språk.
De valg som tas i dag betyr noe for fremtiden for de samiske språkene, sier rådsmedlem Ellinor Marita Jåma.
I forvaltningsområdet for samisk språk er samisk og norsk likestilte språk.
Det betyr at alle har rett til å bli betjent på samisk når de henvender seg til kommunen eller andre offentlige etater.
For mer informasjon: Rådsmedlem Ellinor Marita Jåma, + 47 916 13 460
 
Verdens mest kjente urfolksforsker kommer til Sápmi / Forskning og høyere utdanning / Opplæring / Forsiden - Sametinget
Verdens mest kjente urfolksforsker kommer til Sápmi
AIEC2016, Arktiske urfolks udanningskonferanse arrangeres i Kautokeino 14.-17. mars neste år.
Hovedforeleseren er verdens mest kjente urfolksforsker Linda Tuhiwai Smith.
Linda Tuhiwai Smith sin bok om urfolksforskning ble utgitt i 1999.
Boka er pensum ved mange universiteter rundt i verden og er oversatt til mange språk.
Smith argumenterer blant annet med at vestens kunnskapssyn er også tilpasset vestens styringsmåte og er en del av maktutøvelsen.
-Smith sin tankegang og kunnskap har oppmuntret folk over hele verden, og jeg er glad for å kunne få høre henne her i Sápmi, sier Sametingets president Aili Keskitalo.
Linda Tuhiwai Smith kommer til Kautokeino i forbindelse med AIEC2016, Arctic Indigenous Education Conference 2016.
Sametinget og Samisk høgskole arrangerer AIEC2016 14.-17. mars.
Den forrige urfolks arktiske internasjonale utdanningskonferansen ble arrangert i Iqaluitas, Kanada i 2012, og nå har Sametinget påtatt seg dette arbeidet.
100 deltakere Konferansen er åpen for alle, men er først og fremst ment for utdannings- og forskningsfeltet, fra barnehagenivå til forskning.
Målet med konferansen er å dele erfaringer og eksempler, og diskutere utfordringer i urfolks opplæring, fra barndom til høyere opplæring.
Temaet er “Revitalisering – utfordringer og nye perspektiver i opplæringen”.
Det ventes omkring 120 personer fra de forskjellige arktiske områdene som Sápmi, Grønland, Kanada osv. Hovedforeleser fra samisk side er Asta Balto, som har jobbet med samisk pedagogikk i mange tiår.
Styrking av opplæringssamarbeidet I forbindelse med konferansen arrangeres det også et ministermøte der formålet er å underskrive en avtale som styrker samarbeidet omkring urfolks opplæring, blant annet gjennom fremtidige konferanser.
Møter avholdes 16. mars. På dette møtet deltar undervisningsministrene fra de andre arktiske områdene, og Sametingets president.
Mer informasjon i konferansens nettsider:
 
Verdiskapingsprogrammet / Næringer / Forsiden - Sametinget
Søk tilskudd
Verdiskapingsprogrammet
Det overordnede målet med Sametingets verdiskapingsprogram er å øke verdiskapingen gjennom innovative næringskombinasjoner og samisk reiseliv.
Ansvarlig politiker
Kombinasjoner mellom ulike næringer er en tradisjon som har vært vanlig i samiske samfunn.
En slik næringstilpasning gjør det mulig å spre risikoen på flere virksomheter.
Familien vil kunne øke sine inntjeningsmuligheter ved å hente inntekter fra flere virksomheter.
I mange samiske områder er det mangel på ressurser så som arealer, små kvoter både innenfor fiskerinæring og jordbruk.
Kombinasjon med andre virksomheter gjør det mulig å bo i områder som ellers ikke ville ha gitt nok ressurser for eneyrkevirksomhet.
Programmet ble satt i gang i 2008 og tiltak innarbeides årlig i Sametingets budsjett.
Programmet har en økonomisk ramme på 8,5 millioner kroner.
Verdiskapningsprogrammet for næringskombinasjoner og samisk reiseliv har som mål å:
Øke kompetansen for etablerere
Styrket veiledningstjeneste i duodji
Rekruttere unge til duodjinæringen
Bedre rammebetingelsene for utmarksnæringer
Profilere kombinasjonsvirksomhet
Øke veksten i samisk reiseliv
Få marine næringer inn som en naturlig del av samisk reiseliv
Øke uttak av sel for å bedre kvaliteten på de lokale fiskebestandene
 
Verneområdestyrene / Naturmangfold / Miljø, areal og kulturvern / Forsiden - Sametinget
Verneområdestyrene
Ordningen med lokale nasjonalparkstyrer, som ble innført i 2010, er en måte å gjennomføre Norges urfolksrettslige forpliktelser om urfolks deltaking ved bruk, forvaltning og bevaring av naturressursene i deres områder.
Ordningen gir samiske interesser og lokale interesser medvirkning i forvaltningen.
Konvensjoner, lov og forskrifter
Sametinget arbeider for at tradisjonell samisk bruk opprettholdes og utvikles også i verneområder på en slik måte at det bevarer naturmangfoldet.
I arbeidet er følgende internasjonale konvensjoner, lov og avtaler viktige for Sametinge
Sametingets representanter i verneområdestyrene
Sametinget har oppnevnt 39 representanter i alt 20 nasjonalpark- og verneområdestyrer.
De medlemmene som Sametinget oppnevner til nasjonalparkstyrer representerer samiske interesser i kraft av sin egen person i styret.
De representerer det samiske folket i styret fordi de er oppnevnt av Sametinget men de opptrer ikke på vegne av Sametinget i styret, d.v.s. at Sametinget har ingen instruksjonsmyndighet over dem.
De er valgt til styret fordi Sametinget mener de vil ivareta samiske interesser på en god og helhetlig måte i styrearbeidet.
 
Verneområdestyrer / Verneplanarbeid / Naturmangfold / Miljø, areal og kulturvern / Forsiden - Sametinget
Politisk sak:
Sametinget og Miljøverndepartementet konsulterte seg fram til enighet om innføring av lokale verneområdestyrer, som også sikrer samisk deltakelse.
Verneområdestyrene velges av kommunestyre, fylkestinget og Sametinget.
Graden av samisk representasjon blir vurdert ut i fra områdets betydning for samisk kultur og næringsutøvelse.
Miljøverndepartementet og Sametinget konsulterer om sammensetningen (antallet) og den samiske representasjonen for hvert enkelt nasjonalparkstyre.
Den nye forvaltningsordningen er i tråd med ILO-169 om urfolk, artikkel 15 nr. 1 som forplikter staten til å sikre samisk deltaking ved bruk, forvaltning og bevaring av naturressursene i samiske områder.
Sekretariatet for hvert styre skal ivaretas av en statlig ansatt verneområdeforvalter.
Verneområdestyrene skal forvalte verneområder etter rammene i vedtatt verneforskrift med tilhørende Kongelig resolusjon som utfyller verneforskriften, samt naturmangfoldlovens bestemmelser.
Et viktig arbeid for de ulike styrene og lokale verneområdeforvalterne er å utarbeide (eller revidere) forvaltningsplaner for verneområdene.
Forvaltningsplaner er viktige arbeidsredskaper i den daglige forvaltningen både for å få en enhetlig og tydelig forvaltning og for å sikre at verneverdiene i området ivaretas.
En forvaltningsplan skal være et praktisk hjelpemiddel til å opprettholde og fremme verneformålet og skal således også gi klare retningslinjer for avveining mellom vern og bruk i område
De medlemmene som Sametinget oppnevner til nasjonalparkstyrer representerer samiske interesser i kraft av sin egen person i styret.
De representerer det samiske folket i styret fordi de er oppnevnt av Sametinget.
Men de opptrer ikke på vegne av Sametinget i styret, d.v.s. at Sametinget har ingen instruksjonsmyndighet over dem.
De er valgt til styret fordi Sametinget mener de vil ivareta samiske interesser på en god og helhetlig måte i styrearbeidet.
Ansvarlig politiker
NSR
 
Verneplanarbeid / Naturmangfold / Miljø, areal og kulturvern / Forsiden - Sametinget
Verneområdestyrer 04.01.2012
Sametinget og Miljøverndepartementet konsulterte seg fram til enighet om innføring av lokale verneområdestyrer, som også sikrer samisk deltakelse.
Konsultasjonsretningslinjer for verneplanarbeid
Sametinget og Miljøverndepartementet konsulterte seg fram til enighet om en avtale om egne retningslinjer for verneplanarbeid i samiske områder i 2007.
 
Vi anbefaler / Bibliotek / Forsiden - Sametinget
Vi anbefaler
Samisk bibliografi
Samisk bibliografi i Norge forvaltes av Nasjonalbiblioteket.
Også i Sverige og Finland utarbeides samiske bibliografier.
Les mer Bokbusser
Sametinget i Norge bevilger årlig tilskudd til investeringer og drift av bokbusser i samiske bosettingsområder i Norge.
Les mer
Blogger
Dette nettstedet er opprettet av Troms fylkesbibliotek som en informasjonstjeneste som skal gjøre det lettere for bibliotek i Troms å orientere seg i og holde seg oppdatert på nye utgivelser om samer og samiske forhold, og samisk litteratur, musikk og film.
Les mer
Les mer
 
Vi har kommet langt, men det er fortsatt en vei å gå / Artikler / Valgperiode 2009 - 2013 / Arkiv / Forsiden - Sametinget
Vi har kommet langt, men det er fortsatt en vei å gå
Nå vi i dag 8. mars 2013 feirer den internasjonale kvinnedagen og 100 års stemmerett for kvinner i Norge, er det viktig å huske på at selv om vi er kommet langt, er det fortsatt en vei å gå, uttaler sametingspresident Egil Olli.
- Det samiske samfunn har tradisjonelt vært et likestilt samfunn, hvor kvinner har hatt spilt en sentral rolle.
For hundre år siden viste dette seg blant annet i arbeidet til den samiske foregangskvinnen Elsa Laula Renberg.
I dag kan likestillingen illustreres med kjønnsfordelingen i Sametinget.
Vi har en folkevalgt forsamling som består av 49 % kvinner og 51 % menn, uttaler president Egil Olli.
Han påpeker videre at selv om det samiske samfunn har kommet langt er vi ennå ikke ved veis ende, verken nasjonalt eller internasjonalt.
- Likestilling er noe vi aldri må slutte å arbeide for, som parlament, samfunn og medmennesker.
Jeg vil benytte denne anledningen til å gratulere alle kvinner med dagen, avslutter president Egil Olli.
En lang vei å gå
Rådsmedlem Vibeke Larsen er medlem i den norske delegasjonen til FNs kvinnekommisjon (CSW) og markerer kvinnedagen i New York.
I den norske delegasjonen har hun fremhevet urfolks kvinners utfordringer i arbeidet med å stoppe vold mot kvinner.
Etter initiativ fra Sametinget foreslo Norge å inkludere Urfolkserklæringen inn i kvinnekommisjonens sluttdokument.
- Vold er en effektiv metode for å gjøre kvinner tause og maktesløse.
Å gjøre sin stemme kjent og hørt, handler om makt.
Og det er nok av dem som fremdeles ikke ser kvinner som hele, myndige mennesker, både lokalt og globalt.
På selveste kvinnedagen er det dermed en glede å fortelle at det nå ser ut til å være bred enighet om at urfolkskvinners rett til beskyttelse skal vektlegges spesielt, uttaler Vibeke Larsen fra New York.
Sametinget deltar også i nettverk for urfolkskvinner i CSW.
Her arbeider man med å få inkludert utfordringer for urfolks kvinner i sluttdokumentet.
- Urfolkskvinnene er opptatt av å sette søkelys på rasisme som grunnlag for vold, urfolkskvinner som utsettes for vold fra styresmakter og militære samt kvinner som utsettes for vold som følge av krig og minelegging.
Mange opplever også at forurensning av urfolksområder fører til skader på gravide og barn.
I mange urfolkssamfunn er det ikke gode nok lover og rettssystem for å ivareta kvinnene.
Dette setter urfolkskvinnene i en svært vanskelig situasjon.
Flere av disse kvinnene risikerer både sitt eget og familiens liv for å målbære urfolks- og kvinnerettigheter.
Rådsmedlem Vibeke Larsen uttaler avslutningsvis at som representanter for urfolk i et av verdens rikeste land er vi forpliktet til å arbeide for utviklingsmulighetene og rettsutviklingen for andre urfolk, også på likestillingsfeltet.
- Vi har rettigheter og tilgang til et velferdstilbud som andre urfolk bare kan drømme om.
Sametinget vil derfor arbeide for å styrke urfolkskvinners tilstedeværelse og innflytelse på den internasjonale arenaen.
Kontaktperson:
Rådsmedlem Vibeke Larsen, tlf. +47 941 30 116
 
Videreforedling av produkter av lam og sau / Jordbruk / Næringer / Forsiden - Sametinget
Videreforedling av produkter av lam og sau
Sametingsrådet bevilger 500 tusen kroner i støtte til saubonde Kero Arild Wiltmann i Nesseby for videreforedle produkter av lam og sau.
Sauebonde Kero Arild Wiltmann driver en familiebedrift i Nesseby hvor målet er å sysselsette to personer.
Sametingsråd Silje Karine Muotka sier at videreforedling av lammekjøtt kan øke verdiskapningen på gådsbruket og sikre inntekter for familien.
-Sametinget har som må å bidra med finansiering som gir lokal videreforedling og økt omsetning av råvarer fra samiske områder, sier sametingsråd Silje Karine Muotka.
Hun håper at mange flere i samiske områder satser på produksjon og videreforedling av lokale ressurser.
-Sametingsråd ønsker Kero Arild Wiltmann til lykke med satsingen, sier Muotka.
For mer informasjon: Sametingsråd Silje Karine Muotka, 984 87 576
 
Viktig kulturhistorie / Artikler / Valgperiode 2009 - 2013 / Arkiv / Forsiden - Sametinget
Viktig kulturhistorie
Sametinget har sommeren 2012 befart 330 bygninger i forbindelse med prosjektet ”identifisering og registrering av samiske bygninger”.
I 2011 startet Sametinget, i samarbeid med Riksantikvaren, opp et registreringsprosjekt av samiske bygninger.
Arbeidet er satt i gang samtidig i nordsamisk området, i markesamisk området og i det sørsamiske området.
Prosjektet skal identifisere, registrere og tilstandsvurdere automatisk fredete og litt nyere samiske bygninger.
Følgende kommuner ble befart Grane, Hattfjelldal, Skånland, Tana og Sør-Varanger.
Gjennom det 3-årige prosjektet ønsker Sametinget å få registrert samiske bygninger som er eldre enn 100 år og dermed automatisk fredet i hele Norge.
Samiske kultur og kunnskapsbærere
-Gamle samiske hus har mange kvaliteter som det er viktig å ta vare på.
De forteller en historie om samisk kultur og identitet, og derfor er det viktig å registrere og bevare samiske bygninger, sier prosjektleder Mia De Coninck.
Disse bygninger utgjør en verdifull kulturarv, og bør sikres som samiske kultur og kunnskapsbærere, sier De Coninck
Sametingets prosjektleder Mia De Coninck sier at de har hatt et godt samarbeid med huseierne under sommerens befaringer.
Vi har hørt mange interessante historier om bygningene.
Og vi har truffet på mange eiere som har tatt vare på disse bygninger.
Huseierne vil få tilsendt brev om gjennomført befaring i løpet av desember 2012.
Der vil de også bli oppfordret til fortsatt å ta vare på disse bygninger, noe som gjøres best ved normal bruk kombinert med et jevnt tilsyn og vedlikehold.
Ved behov for restaurering av bygget skal dette gjøres i samarbeid med Sametinget.
Befart 330 bygninger
Sametinget har telt til nå 130 stabbur, 70 hus, 24 fjøs, 8 jordkjellere og 3 gammer.
Stabburene har hatt forskjellige bruksformål og forskjellige konstruksjoner.
De kan være lette og luftige eller tunge og tett.
De står på stolper eller på stabber av stein.
Husene finnes i enda flere varianter, 1, 1 ½ eller 2 etasjer, 2-roms, 4-roms, i tømmer panelt eller ikke.
Alle type bygninger forteller hver på sin måte om en samisk tilstedeværelse.
Data og dokumentene som er samlet inn omkring disse bygninger skal legges inn i Askeladden, Riksantikvarens nasjonale database for kulturminner.
Denne er søkbar på følgende nettsiden http://www.kulturminnesok.no/
Søker eiere og informanter
Sametinget vil neste år ha befaringer i Troms og sørsamisk område.
Eier du en eldre samisk bygning eller har du lokal kunnskap om samiske bygninger og ønsker å bidra med dette, så kan du ta kontakt med Sametinget.
Send oss gjerne et bilde og informasjon om bygningene, forteller prosjektleder Mia De Coninck.
Prosjektleder Mia De Coninck, tel.
78 47 40 23, mobil 90 79 98 19, e-post: mia.de.coninck@samediggi.no
 
Viktige samarbeidspartnere i arbeidet for å styrke samisk språk / Forvaltningsområde / Språk / Forsiden - Sametinget
Viktige samarbeidspartnere i arbeidet for å styrke samisk språk
Sametinget bevilger 48,4 mill. kr i tospråklighetsmidler til kommunene og fylkeskommunene innenfor forvaltningsområdet.
–Det er oppmuntrende å se at kommunene og fylkeskommunene tar ansvar og jobber med samisk språk og planlegger utviklingstiltak, sier sametingetspresident Aili Keskitalo.
-Kommunene og fylkeskommunene er viktige i språkutviklingsarbeidet, fordi de har ansvar for å besørge tjenester til enkeltmenneskene og også tilby disse tjenestene på samisk, sier Sametingets president Aili Keskitalo.
Samarbeidavtaler
Sametinget har bevilget 32,4 mill. kr. til kommunene og fylkeskommunene som basis- og betjeningsdel som skal brukes til realisering av samelovens språkregler.
Sametinget har også avsatt utviklingsdel på 10,8 mill. til kommunene og 1,2 mill. til fylkeskommunene på budsjettet.
Disse midlene skal brukes til utvikling av bruken av samisk i kommunene og fylkeskommunene.
Kautokeino 7 689 521 kr
Karasjok 7 482 602 kr
Tana 4 984 922 kr
Porsanger 4 534 196 kr
Nesseby 3 512 327 kr
Kåfjord 3 658 580 kr
Tysfjord 2 422 030 kr
Snåsa 2 827 962 kr
Lavangen 3 216 859 kr
Røyrvik 2 500 000 kr
Finnmark fylkeskommune 1 356 250 kr
Troms fylkeskommune 1 201 250 kr
Nordlandfylkeskommune 1 356 250 kr
Nord-Trøndelagfylkeskommune 1 186 250 kr
Sametinget har inngått samarbeidsavtaler med alle kommuner og fylkeskommuner som er innlemmet i forvaltningsområdet angående bruken av tospråklighetsmidler.
Avtalene ble underskrevet i februar 2012.
Avtalene tar utgangspunkt i de pliktene kommuner og fylkeskommuner har etter samelovens språkregler.
Samarbeidavtalene mellom Sametinget og fylkeskommunene om bruken av tospråklighetsmidlene skal evalueres i 2015.
 
Viktige tiltak mot mobbing / Arbeidet mot mobbing / Opplæring / Forsiden - Sametinget
Viktige tiltak mot mobbing 18. mars 2015
Djupedalutvalget har levert sin innstilling der de ser på hva som skal til for å bedre skolemiljøet og redusere mobbing i skolen.
Jeg er fornøyd med at utvalget har foreslått viktige tiltak for bekjempelsen av trakassering og mobbing i samiske miljøer, sier rådsmedlem Silje Karine Muotka.
Sametingsrådet har hatt møte med Djupedalutvalget og gitt innspill til det viktige arbeidet.
Utvalget peker på det manglende kunnskapsgrunnlaget om mobbing blant og av samiske elever, og stiller spørsmål om de nasjonale initiativ og skolemiljøprogrammer treffer de samiske elevene.
Dette er også Sametinget opptatt av.
- Vi vet det finnes negative holdninger om samer som bunner i manglende nyansert kunnskap om oss, og vi vet med ganske stor sikkerhet at samiske barn utsettes for krenkelser, trakassering og mobbing, fordi de er samer.
Blant annet viser elevundersøkelsene, tall fra Folkehelseinstituttet og informasjon fra barneombudet en større andel av mobbing i samiske områder.
Vi kan ikke godta dette, uttaler rådsmedlem Muotka.
Mobbing og trakassering skjer også blant samiske elever.
Rådsmedlem Silje Karine Muotka mener det er behov for mer informasjon om dette for å iverksette de riktige tiltakene.
Samtidig presiserer hun at behovet for tiltak som bedrer barns hverdag selvfølgelig ikke kan vente på forskningsresultater.
- Utvalget forslag om økt samarbeid mellom hjem og skole, samt iverksetting av et egne antimobbeprogrammer tilpasset samiske skoler om samisk virkelighet, mener jeg er viktige virkemidler som bør iverksettes snarest, sier Muotka.
Rådsmedlem Silje Karine Muotka uttaler videre at hun er glad for at Djupedalutvalget foreslår tiltak, i form av læremidler på samisk som bidrar til et trygt psykososialt skolemiljø.
Videre er det bra at utvalget foreslår en mer helhetlig og systematisk arbeid, som forebygger trakassering og medfører økt bevissthet i skolen om samisk språk og kultur.
 
Vil diskutere rasismens konsekvenser / SUPU / Organisasjonsstruktur / Om Sametinget / Forsiden - Sametinget
Vil diskutere rasismens konsekvenser
Samisk Parlamentarisk Råd og Sametinget i Norge arrangerer ungdomskonferanse 31. mai - 2. juni 2013 utenfor Oslo.
Temaet for konferansen er hverdagsrasisme.
Sametingets Ungdomspolitiske Utvalg (SUPU) er verter for konferansen, og ønsker å sette fokus på utfordringene rundt hverdagsrasisme, hvordan man kan håndtere rasisme og konsekvensene som følger.
- Som unge samer havner vi i blant i situasjoner der vi blir svar skyldige og ender opp som ambassadører for hele folket.
Når undertonen i en påstand er rasistisk eller et spørsmål blir stilt for å provosere, kan det være vanskelig å vite hva og hvordan man skal svare.
Under konferansen skal vi øve på dette gjennom praktiske øvelser og workshops, vi skal også lære om våre egne rettigheter fra eksperter på området.
Første steg mot god argumentasjon er kunnskap, forklarer Sagka Marie Danielsen, leder av SUPU.
Konferansen begynner fredag 31. mai kl. 14:00 på Quality Hotel Olavsgaard utenfor Oslo og avsluttes søndag 2. juni.
SUPU-lederen antar det vil være rundt 50 deltakere mellom 16 og 30 år fra Norge, Sverige, Finland og Russland på konferansen.
Hun oppfordrer alle interesserte i å melde seg på.
- Hverdagsrasisme er et tema som er viktig å diskutere og vi håper at DU deltar og kommer med dine erfaringer og synspunkter, uttaler Sagka Marie Danielsen avslutningsvis.
For mer informasjon om konferansen:
SUPU, e-post: supu@samediggi.no
Sametinget, tlf. nr. +47 78 48 42 35.
Meld deg på her.
Frist for påmelding: 15. mai.
 
Vil øke kunnskapen om vold i nære relasjoner / Sosial / Helse og sosial / Forsiden - Sametinget
Vil øke kunnskapen om vold i nære relasjoner
16. desember 2014 I Sametingets budsjett for 2015 er det bevilget 450 000,- til et prosjekt om vold i nære relasjoner i samiske samfunn.
Prosjektet er et samarbeid med Justis- og beredskapsdepartementet.
Formålet med undersøkelsen er å kartlegge hvilke faktorer i samiske samfunn som påvirker forekomst og utøvelse av vold i nære relasjoner, samt hvordan avdekking, forebyggende tiltak og hjelpetiltak kan tilrettelegges best mulig for den samiske befolkningen.
- Sametingsrådet vil være en samfunnsaktør for å bekjempe vold mot kvinner.
Vi håper med dette å få ny kunnskap om hvordan hjelpeapparatet kan møte voldsutsatte og gi best mulig hjelp, uttaler rådsmedlem Henrik Olsen.
Vold i nære relasjoner er et alvorlig samfunnsproblem og en kriminell handling.
Det er anslått at mellom 75 000-150 000 mennesker i Norge årlig utsettes for vold i nære relasjoner.
Nesten 10 % av kvinnene i Norge har blitt voldtatt, halvparten av disse var under 18 år.
Bare 11 % av voldtektene blir anmeldt.
- Vi har ingen grunn til å tro at forholdene er annerledes i samiske samfunn.
Sametinget arbeider for at hjelpe- og støtteapparatet må inneha den voldsutsattes språk- og kulturkompetanse.
Dette er særdeles viktig når man er på sitt mest sårbare, uttaler rådsmedlem Olsen.
Rådsmedlem Henrik Olsen understreker videre at all krenkelse av samiske kvinner og jenter av seksuell og voldsmessig karakter, er uakseptabelt.
- Vi trenger tydelige samiske talspersoner som fremmer dette budskapet både i skole, ungdomsmiljø og samfunnsorganisasjoner.
Hjelpeapparatet må bli flinkere til å spørre om kvinner utsettes for vold og tørre å gi inn i dette følsomme teamet.
Det har vært og er fremdeles tabubelagt å erkjenne at det skjer voldsovergrep i eget liv og blant mennesker man har et nært forhold til.
Det må derfor aldri være tvil om at det er voldsutøveren som bærer ansvar for overgrepet, og aldri offeret selv.
Vold mot kvinner er ikke en privatsak.
Det er en kriminell handling som må behandles deretter.
Vold i nære relasjoner er også et alvorlig likestillingsproblem.
For selv om like mange kvinner som menn opplever partnervold, er det flest kvinner som blir voldtatt og kvinner som opplever den mest grove volden.
Økning til de samiske likestillingsorganisasjonene
Tilskuddet til samiske likestillingsorganisasjoner har vært søkerbasert og på samme nivå i mange år.
Sametingsrådet er derfor glad for å kunne øke tilskuddet til disse organisasjonene også i neste års budsjett.
At det nå er blitt et direkte tilskudd gjør at tilskuddet er mer forutsigbart for organisasjonene.
- Vi arbeider for et likestilt samisk samfunn med like rettigheter, plikter og muligheter for alle kjønn.
De samiske likestillingsorganisasjonene er viktige aktører i dette arbeidet.
De fremmer likestillingspolitiske saker i det samiske samfunnet og de utfordrer Sametinget på likestillingsspørsmål, sier rådsmedlem Henrik Olsen avslutningsvis.
 
Vil styrke duodjinæringen / Duodji / Næringer / Forsiden - Sametinget
Vil styrke duodjinæringen 14. februar 2014
Sametingsråd Silje Karine Muotka ønsker å vurdere alternativer til dagens støtteordninger for tradisjonell samisk duodji.
– Det er ikke snakk om kutt, men om å bruke midlene til næringen på en mer målrettet måte, sier Muotka.
I går (13.02.2014) møtte sametingsråd Silje Karine Muotka representanter for duodjiorganisasjonene for å drøfte utfordringer og erfaringer med dagens driftsstøtteordning for duodji.
Utgangspunktet for møtet var en rapport som avdekker kritikkverdige forhold ved en rekke av mottakerne av dagens driftstilskudd.
- Vi ønsker å bidra til lønnsomhet og til utvikling av næring basert på tradisjonell og egenprodusert duodji.
Rapporten viser dessverre at vi ikke oppnår dette godt nok, med dagens ordning og regelverk.
Vi er derfor informert duodjiorganisasjonene om at vi starter prosessen med å finne alternativer til dagens ordning, sier Muotka.
Rapporten viser blant annet at en stor del av duodjiutøverne som i dag mottar driftstilskudd, i større grad driver videresalg av innkjøpte produkter, enn salg av egenprodusert og tradisjonell duodji.
Regnskapsføring og salgsdokumentasjon er også vurdert som svært mangelfull.
En liknende gjennomgang i 2012 for regnskapsåret 2010 viste tilsvarende mangler.
Nå ønsker Muotka å fremme saken for drøftinger i Sametingets plenum.
- Vi vet nok til at vi må gjøre noe.
Nå inviterer vi duodjiorganisasjonene til en prosess for å se på hvilke alternativer som finnes.
Vi har et felles mål med næringsavtale.
Det er å styrke de duodjiutøverne som ønsker å utvikle sitt kunsthåndverk til lønnsom næring, understreker Moutka.
Kontakt Sametingsråd Silje Karine Muotka, tel. +47 984 87 576
 
Pionerarbeid for reindriftsopplæring
Artikkel i boka Samisk skolehistorie 2.
Davvi Girji 2007.
Loyd Villmo:
Pionerarbeid for reindriftsopplæring
Loyd Villmo, Tromsø 2004 (Foto: Svein Lund)
Loyd Villmo er født i 1925 i Korgen i Nordland.
Han kom fra en gård og etter allsidig praksis fra jord- og skogbruk utdanna han seg til sivilagronom ved Norges Landbrukshøgskole (NLH).
I mange år arbeida han innafor reindriftsforvaltninga, som lappefogd i Nordland og seinere statskonsulent i reindrift.
Villmo var den første redaktøren av Reindriftsnytt – Boazodoalloođđasat.
Han har også vært rådgiver for norsk-svenske reinbeiteforhandlinger og drevet med beitegransking og konsekvensutredninger ved naturinngrep.
Gjennom mange år har Villmo arrangert kurs for reindrifta og undervist på disse.
Han var medlem av det felles fagstyret for reindriftsskolen og hagebruksskolen så lenge dette eksisterte, fra 1968 til 1981.
Artikkelen er bygd på notater som Loyd Villmo sjøl har gjort og samtaler med Svein Lund.
Bakgrunnen for sitt nære forhold til reindriftsnæringa forklarer Loyd Villmo slik: – I barndommen og ungdommen hadde jeg nær kontakt med reindrifta og reindriftssamene i Korgen-området.
På 30-tallet var det flere gårder i Korgen som hadde eget reinmerke, blant annet gården som faren min kom fra.
Disse merkene er nå forlengst strøket.
Når det var reinskilling på fjellet brukte reindriftssamene å selge rein levende til bygdefolket.
NLH: Fikk ikke skrive om reindrift
– Det var i den tida knapt noen som hadde høyere landbruksutdanning og samtidig kjennskap til praktisk reindrift.
Så i 1954, da jeg studerte ved landbrukshøgskolen, blei jeg kontakta av beitekonsulent Erling Lyftingsmo og lappefogd Peder Hagen.
De ønska at jeg skulle ta hovedoppgave i reindrift ved NLH.
Det ville jeg gjerne og jeg begynte å forhøre meg med professorene på høgskolen om det var mulig.
Men der var ingen lærere som visste så mye om reindrift at de ville ta på seg å være veileder.
Derfor måtte jeg skrive ei mer tradisjonell oppgave innafor husdyrbruk.
Etter eksamen gjorde jeg et nytt forsøk på å få forske på reindrifta.
Jeg søkte midler både gjennom Selskapet for Norges vel og Norges landbruksvitenskapelige forskningsråd, men fikk til svar at det fantes dessverre ikke noe forskningsmidler som kunne brukes til reindriftsforskning.
I mellomtida fikk jeg jobb i Institutt for landbruksøkonomisk forskning.
I 1958 averterte Norges landbruksvitenskapelige forskningsråd etter en forskningsassistent til reinforskning.
Jeg søkte, men fikk ikke jobben.
Lappefogd og statskonsulent
– I 1959 blei lappefogdstillingen i Nordland ledig.
Jeg fikk den, og der blei jeg i 4 år.
Da det så i 1963 blei ledig stilling som overlærer ved Nordland landbruksskole søkte jeg meg dit.
I 1965 blei det oppretta en stilling som konsulent i reindrift, direkte under Landbruksdepartementet.
Departementet ba meg om å søke og jeg begynte i denne stillingen i 1966.
Etter instruksen i den nye jobben skulle jeg arbeide med beitegransking, driftsplanlegging, fagopplæring og rådgiving.
Landbruksdepartementet bestemte da at jeg skulle ha kontor i Tromsø.
Det begrunna de bl.a. med at fagkonsulenten skulle ha nært samarbeid med Tromsø Museum.
To år etterpå blei stillinga omgjort til statskonsulent, med ansvar for reindrifta i hele landet.
Jeg hadde da fra min tid som lappefogd erfart hvor faglig svakt reindriftsnæringen stod, f.eks. i forhold til jordbruk og skogbruk.
Disse næringene hadde hatt både fagetater, fagskoler og forskning siden midten av 1800-tallet, mens reindriftsnæringen ennå i 1965 manglet det meste av dette.
Jordbruket hadde også gjennom jordbruksavtalen hatt ulike statlige støttetiltak til investeringer og drift, mens reindriften manglet en tilsvarende avtale.
Jeg fant den nye stillingen både interessant og utfordrende.
Det var et stort behov for å få ut informasjon til reineiere, og i 1967 begynte jeg å gi ut fagtidsskriftet Reindriftsnytt.
I dette arbeidet samarbeida jeg nært med reindriftssamenes organisasjon NRL (Norske reindriftssamers landsforbund).
De aller fleste reindriftssamer hadde liten utdanning, og de hadde ikke fått noen sjanse til opplæring i organisasjonsarbeid.
Da Paul Fjellheim blei leder i 1965 blei det lettere.
Han arbeida da som ambulerende distriktsveterinær for Nord-Norge, og kunne kombinere reising i jobben med organisasjonsarbeid.
Foreslo reindriftsskole
– I 1966 ba Leif Aune, daværende direktør i Distriktenes Utbyggingsfond, meg å skrive et notat om forskning og utdanning for reindrifta.
Der foreslo jeg bl.a. oppretting av forsøkslederstilling og at det skulle startes fagopplæring i reindrift for ungdom (reindriftsskole), mens statskonsulenten skulle arrangere kurs for reineiere.
Jeg tok også opp spørsmålet om å få reindrift inn som fag på landbrukshøgskolen.
Jeg mente at det var viktig at krava kom fra reindriftsnæringa sjøl.
Jeg visste at NRL skulle ha styremøte i Tromsø, og jeg overlot dem notatet til vurdering.
Styret slutta seg til mine forslag.
NRL gjorde vedtak på landsmøtet den følgende våren, og tok sakene opp med Landbruksdepartementet.
Der fikk de full støtte av den alltid positive statssekretær Johan Kleppe.
Jeg mente det ikke var realistisk med en helt egen skole for reindriftsopplæring, i alle fall ikke i første omgang.
I notatet hadde jeg antyda at fagopplæringa for reindrift kanskje kunne legges til en landbruksskole.
Jeg tenkte da på f.eks. landbruksskolene i Vefsn eller Gibostad.
På det tidspunktet kjente jeg ikke til at det kunne være aktuelt med Borkenes.
Johan Kleppe visste derimot at Statens hagebruksskole på Borkenes var trua av nedlegging på grunn av svært dårlig søkning, og her så han en sjanse til å slå to fluer i en smekk;
Ved oppstarten i 1968 fantes verken læreplan eller lærebøker.
I noen fag kunne man til nød bruke bøker som var skrevet for landbruksskolen, men ikke i reindriftsfaga.
Jeg satt derfor og skreiv kompendier, og sendte 10-20 sider av gangen til Borkenes.
Ofte satt jeg og skreiv til langt på natt.
Det blei bl.a. et ganske stort kompendium i driftsøkonomi og planlegging.
Dette skjedde over 2–3 år.
(Foto: Loyd Villmo)
I det foran nevnte notatet hadde jeg også foreslått oppnevnt et hurtigarbeidende utvalg som skulle få som mandat å foreta en utredning av forskjellige spørsmål vedrørende reindriftens administrasjon, fagopplæring, veiledningstjeneste og forskning.
Etter vurdering av NRL og Landbruksdepartementet blei utvalget oppnevnt i 1969.
Utvalget, som hadde ekspedisjonssjef Helge Christensen som formann, blei nok alt annet enn hurtigarbeidende, for utredninga var ikke ferdig før i 1974.
[Denne blei trykt som NOU 1975:5]
Etter hvert økte søknaden til hagebruksskolen igjen og det begynte å bli trangt for reindriftsskolen.
Det var et utbredt ønske om å flytte skolen til et mer typisk reindriftsområde, men det var flere forslag om hvor den burde ligge.
Det var forslag om i alle fall Røros, Snåsa, Målselv, Kautokeino og Tana.
I 1977 satte Landbruksopplæringsrådet ned et planutvalg for Statens reindriftsskole, og jeg blei leder for dette.
Ved sida av å se på reindriftsskolens miljø og plassering skulle vi vurdere behovet for reindriftsopplæring og foreslå ny læreplan, vurdere behovet for lærerkrefter og undervisningsmidler.
Vi gjorde grundige undersøkelser, bl.a. intervjua sekretæren for utvalget 21 tidligere elever.
Utvalget gikk inn for 1-årig grunnkurs + 1-årig fagkurs, samt mulighet for brevkurs og diverse voksenopplæringskurs.
Vi utreda tre forskjellige modeller for skolen;
helt sjølstendig skole, tilknytning til en annen skole og tilknytning til et reindriftssenter, uten at vi klarte å samle oss om noen klar konklusjon.
Vi blei heller ikke enige om plasseringa, men delte oss på flere alternativer.
Reindriftselever på feltkurs i beitegransking på Gapøya i Kvæfjorden skoleåret 1973/74: Fra venstre: Peer Gaup (reinbeitedistrikt 36 Raisduottar), John Brekkfjell (distrikt 2 Riast/Hylling), Johan Mathis M. Sara (29 Seakkesnjárga), Samuel John N. Anti (14 A Spiertagaisa), Berit Margrethe N. Eira (35 A Favrosorda) og Anne Ragnhild N. Logje (36 Raisduottar)
(Foto: Loyd Villmo)
Ulike fagkurs
– Allerede våren 1968 arrangerte jeg det første fagkurset for ansatte i reindriftsetaten.
Her blei tatt opp ulike fagområder som lappefogdene og deres folk arbeidet med.
Det kunne være ulike tekniske anlegg, skatte- og avgiftssaker m.m. Jeg brukte også å invitere ledelsen i NRL til disse tjenestemannskursene.
Jeg engasjerte også eksperter utenfra som forelesere.
Det blei inntil 1979 avholdt årlige tjenestemannskurs.
Det siste var våren 1979, da lyktes det for meg å få arrangere et felles tjenestemannskurs for Norge og Sverige.
Det viktigste var likevel fagkurs for reindriftssamene.
Det var så mye nytt som kom i disse årene.
Innføring av momsen fra 1970 og direkte ligning fra 1972 medførte et enormt veiledningsarbeide.
Jeg begynte allerede i 1969, gjennom Reindriftsnytt, å forberede innføringa av momsen.
Jeg hadde et nært og positivt samarbeide med fylkesskattekontorene, seinere også med avgifts- og skattedirektoratene.
Til å begynne med var fylkesskattekontorene i tvil om hvordan de skulle forholde seg til både moms og direkte ligning i reindriften.
Jeg utarbeidet en avgiftsnøkkel for reindriften og utga et spesialhefte av Reindriftsnytt om merverdiavgiften.
Dette blei bl.a. innkjøpt av fylkesskattesjefen i Finnmark i flere hundre eksemplarer til bruk av de lokale ligningssjefer i vegledningsarbeidet.
Tidligere hadde reindriftssamene blitt prosentlignet. Dette systemet lå til rette for å oppgi for lavt reintall.
Det hadde også en produktivitetshemmende virkning.
Gjennom 70-årene arrangerte vi en rekke kurs i regelverk og regnskapsføring for reindriftssamer, samt aktuelle driftskurs.
Det blei en mengde skattekurs og regnskapskurs og dessverre gikk disse på bekostning av de reine fagkursa.
(Foto: Loyd Villmo)
I slutten av 1960-tallet kom snøskuteren for fullt som det viktigste tekniske hjelpemiddel i reindrifta.
Men få av brukerne var videre motorkyndige.
Ved et meget positivt samarbeide med rektor og lærere ved Statens maskinprøvebruk på Sortland arrangerte vi kurs for reindriftssamene i bruk og stell av skutere.
Det første skulle være i Kautokeino, på yrkesskolen.
Kurset var avertert og gjort kjent, men ingen møtte opp.
Vi måtte gå ut på bygda og snakke med folk, slik fikk vi samla 5–6 deltakere til et tre dagers kurs.
Deretter reiste vi videre til Karasjok, der møtte folk fulltallig opp.
Det var ikke bare reineierne som trengte kurs i bruk og vedlikehold av snøskuter.
Det gjorde også offentlige tjenestemenn, og vi arrangerte kurs for lappefogdkontora.
Så holdt vi kurs for slaktere, bl.a. i Snåsa.
Ei stund var tanken at Bøndenes Salgslag skulle overta all slakting, men jeg mente at reineierne burde ha kontroll over slaktinga sjøl.
Jeg hadde flere fagassistenter, to av dem var Per Mathis Skum og Anders M. Eira.
Når vi hadde kurs i Finnmark fungerte de som tolker.
Jeg har ikke oversikt over hvor mange kurs vi avvikla totalt i løpet av årene fram til jeg slutta i stillingen i 1979, men det var flere titalls kurs med flere hundre deltakere.
Kursene hadde en varighet av 3–5 dager.
Hvert år hadde jeg også et ukeskurs i beitegransking for elevene på reindriftsskolen.
Jeg var i instruksen pålagt å drive med driftsplanlegging, men dette var en umulighet, også når det gjaldt undervisning i driftsplanlegging og reindriftsøkonomi, så lenge vi helt manglet økonomiske og tekniske data fra reindriften.
For driftsplanleggingen var det også veldig viktig med kjennskap til beitekapasiteten innenfor de enkelte reinbeitedistriktene.
Jeg drev derfor en omfattende beitegransking.
Dette var også nødvendig i undervisningssammenheng.
Jeg finner grunn til å understreke mitt nære og positive samarbeide med ledelsen i NRL i alt mitt nybrottsarbeide, på alle fagområder.
Jeg vil spesielt framheve ledere som Paul Fjellheim, Anders Oskal og Johan J. Eira, samt tidligere formann Anders Bær, men også andre i ledelsen, sekretariatet og lokallagene.
Andre artikler i Samisk skolehistorie 2
 
Vinneren av plakatkonkurransen er kåret / Arbeidet mot mobbing / Opplæring / Forsiden - Sametinget
Vinneren av plakatkonkurransen er kåret
I anledning Manifest mot mobbing utfordret Sametinget samiske barn og unge til å delta i en plakatkonkurranse.
Da fristen gikk ut var det kommet inn forslag fra elever på alle klassetrinn og fra ti ulike skoler.
To heldige skoleklasser gikk av med seieren:
- Først av alt vil jeg berømme alle de som sendte inn bidrag til konkurransen.
Elevene har alle lagt inn mye arbeid i dette og det var en tøff jobb å kåre en vinner blant alle de fine plakatene, uttaler sametingsråd Silje Karine Muotka.
Hun mener det er gledelig å se det store engasjementet mot mobbing blant elevene.
- Vi mener alle barn og unge har en rett til oppvekst- og læringsmiljøer fri for mobbing og trakassering.
Det er godt å se at barna engasjerer seg i dette temaet, for mobbing er noe som angår alle.
Voksne som barn.
Vinnerplakatene vil bli brukt i Sametingets arbeid mot mobbing nasjonalt og lokalt.
I år som tidligere år deltar Sametinget i den nasjonale kampanjen Manifest mot mobbing.
I juryen satt sametingsråd Silje Karine Muotka, leder for Sametingets oppvekst- omsorgs- og utdanningskomité Ellinor Marita Jåma, sametingsrepresentant og Sametingets medlem i juryen for Dronning Sonjas skolepris Johan Vasara og medlem i Sametingets ungdomspolitiske utvalg (SUPU) Jon-Christer Mudenia.
Vinnerbidraget fra Karasjok skole er laget av 2 A.
Vinnerbidraget fra Gyllenborg skole er laget av 6 B.
 
Voksenopplæring
Voksne som ikke har fullført grunnskole, har rett til tilpasset grunnskoleopplæring. Nyhet | publisert, oppdatert
I følge o pplæringslovens § 4A-1 har voksne som ikke har fullført grunnskole, rett til tilpasset grunnskoleopplæring, og etter opplæringslovens § 4A-3 har voksne rett til videregående opplæring fra og med det året de fyller 25 år.
Det er kommunens og fylkeskommunens plikt å sørge for grunnskoleopplæring og videregående opplæring for voksne.
Samiske språksentre tilbyr kurs i samisk språk.
Samisk Studieforbund (SOL) tilbyr den samiske befolkningen voksenopplæring.
De organiserer kurs i samisk språk, samisk håndverk, naturbruk og i andre samiske kulturemner.
Andre aktører som gir tilbud i samisk for voksne, er samiske videregående skoler, e-skuvla, høgskoler og universiteter.
 
Vold mot kvinner – et globalt og lokalt problem / Taler og artikler / Sametingsrådet / Organisasjonsstruktur / Om Sametinget / Forsiden - Sametinget
Vold mot kvinner – et globalt og lokalt problem
7 av 10 kvinner verden over vil i løpet av livet oppleve vold.
Hvert år blir mellom 500 000 og 2 millioner kvinner offer for menneskehandel.
Opptil 50 prosent av alle seksuelle overgrep skjer mot jenter under 16 år.
25. november er FNs internasjonale dag for avskaffelse av vold mot kvinner.
Sametingsrådet vil bruke denne dagen til å sette søkelys på vold mot kvinner som globalt problem, og som finner sted i alle samfunn og kulturer.
Urfolkskvinner er overrepresentert som ofre for vold.
Volden skjer i nære relasjoner og fra representanter fra majoritetssamfunnet.
Rapporter fra urfolksområder i Sør- Amerika, Asia og Nord-Amerika forteller om overgrep mot kvinner både fra majoritetssamfunnet og innad i urfolkssamfunnet.
Denne problematikken ble viet stor oppmerksomhet under FNs urfolkskonferanse i september 2014.
Statene erkjenner at vold mot kvinner er et samfunnsproblem som bremser all annen utvikling i urfolkssamfunnene.
Det er derfor all grunn til å sette dette på den politiske urfolksagendaen.
Et viktig bidrag for å stoppe vold og undertrykking er å gi kvinner utdannelse.
Utdannelse gir økonomisk uavhengighet og kunnskap til å treffe egne livsvalg.
I den forbindelse er tildelingen av årets fredspris til Malala Yousafzai og Kailash Satyarthi viktige bidrag.
Men vold i nære relasjoner er også et samfunnsproblem i det samiske samfunnet.
All krenkelse av samiske kvinner og jenter av seksuell og voldsmessig karakter, er uakseptabelt.
Vi trenger tydelige samiske talspersoner som taler dette budskapet både i skole, ungdomsmiljø og samfunnsorganisasjoner.
Hjelpeapparatet må bli flinkere til å spørre om kvinner utsettes for vold og tørre å gi inn i dette følsomme teamet.
Det har vært og er fremdeles tabubelagt å erkjenne at det skjer voldsovergrep i eget liv og blant mennesker man har et nært forhold til.
Det må derfor aldri være tvil om at det er voldsutøveren som bærer ansvar for overgrepet, og aldri offeret selv.
Vold mot kvinner er ikke en privatsak.
Det er en kriminell handling som må behandles deretter.
Sametingsrådet har i vårt forslag til budsjett for 2015 foreslått 450 000 kroner til en undersøkelse som vold i nære relasjoner i samiske samfunn.
Vi håper med dette å få ny kunnskap om hvordan hjelpeapparatet kan møte voldsutsatte og gi best mulig hjelp.
Sametingsrådet vil være en samfunnsaktør for å bekjempe vold mot kvinner.
La oss stå sammen i dette viktige arbeidet.
 
Vold mot kvinner / Artikler / Valgperiode 2009 - 2013 / Arkiv / Forsiden - Sametinget
Vold mot kvinner 01. mars 2013
Sametingsråd Vibeke Larsen deltar på FNs kvinnekommisjon i New York.
Tema for årets kvinnekommisjon i FN er vold mot kvinner.
-Mange urfolkskvinner i verden opplever vold hjemme og fra offentlige myndigheter, og derfor ønsker vi å løfte temaet under kvinnekommisjonens møte, sier rådsmedlem Vibeke Larsen.
FNs kvinnekommisjon begynner mandag 04.mars og varer i to uker.
Kommisjonen skal vurdere hva som er gjort på området, identifisere nye utfordringer, lage internasjonale standarder og utforme ny politikk på områdene likestilling og kvinners rettigheter.
Sametinget deltar i Norges delegasjon som ledes av Barne-, likestillings- og inkluderingsminister Inga Marthe Thorkildsen.
Tabu tema
-Vold mot kvinner er også et problem i det samiske samfunn.
Det vet vi, men vi har liten kunnskap om det er mindre eller mer enn i resten av samfunnet, sier rådsmedlem Vibeke Larsen.
Høsten 2012 utlyste Sametinget og Justisdepartementet sammen et forskningsprosjekt med tittelen: Vold i nære relasjoner i samiske samfunn.
Det kom ingen tilbud, og derfor utlyses prosjektet på nytt i 2013.
-Vi vet at vold i nærerelasjoner er et tabubelagt tema også i det samiske samfunn.
Det er vanskelig å snakke om og vite at vold skjer innenfor hjemmets fire vegger.
Men Sametinget tror at vi aldri vil komme videre med problemet om vi ikke tør å løfte den frem i lyset, sier Larsen.
-Vi må ha nulltoleranse for vold i nære relasjoner og derfor er sametingsrådet opptatt av å undersøke hvilke faktorer som påvirker utøvelse av vold i det samiske samfunnet.
Vi vil også vite mer om hvordan hjelpeapparatet møter samiske voldsutsatte og om det er samisk språk og kulturkompetanse i hjelpeapparatet, sier Vibeke Larsen.
FNs spesialrapportør for urfolksrettigheter James Anaya har trukket fram vold mot kvinner og jenter, utført både av urfolksmenn selv og utenforstående, som en av to spesielt viktige saker når det gjelder menneskerettighetsspørsmål som påvirker urfolk.
Holdninger
Sametinget ønsker å arbeide mer med forebygging og holdningsskapende arbeid på dette området.
-Unge samiske kvinner skal vite at de ikke skal måtte finne seg i å blitt slått av sine partnere og unge samiske menn skal vite at det ikke er akseptabelt å slå for å løse konflikter, sier rådsmedlem Vibeke Larsen.
For mer informasjon: Rådsmedlem Vibeke Larsen, + 47 941 30 116 eller vibeke.larsen@samediggi.no
 
I 2010 vedtok FNs generalforsamling å gjennomføre en verdenskonferanse om urfolk i New York i 2014. Konferansen Áltá 2013 er det internasjonale urfolkssamfunnets forberedelse til verdenskonferansen.
Verdenskonferansen om urfolks rettigheter avvikles 22. og 23. september 2014 i New York, og inneholder to plenumssesjoner, rundebordskonferanser og en paneldebatt.
Formål Hensikten med Verdenskonferansen om urfolk 2014 er å dele perspektiver og beste praksis blant stater og i regioner når det gjelder realisering av urfolks rettigheter i tråd med FNs erklæring om urfolks rettigheter.
Interaktiv høringsprosess Innen juni 2014 skal det gjennomføres en interaktiv høringsprosess der urfolk, FNs organer, forsknings- og utdanningsinstitusjoner, menneskerettsorganisasjoner, folkevalgte, det sivile samfunnet og nasjonalstatene oppfordres til å komme med innspill til forberedelsene til verdenskonferansen.
Handlingsplan for urfolks rettigheter Ifølge vedtaket 21. desember 2010 i FNs generalforsamling (A/RES/65/198), skal verdenskonferansen lede til en handlingsorientert plan for å styrke rettighetene til verdens urfolk.
Kontakt Sametinget og urfolkenes globale koordineringsgruppe (Global Coordinating Goup/GCG)
